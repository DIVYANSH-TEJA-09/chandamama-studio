[
    {
        "story_id": "2009_02_01",
        "chunk_id": "2009_02_01_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "బాధ్యతాయుతమైన పౌరులుగా...",
        "author": "ఎల్. సుబ్రమణ్యన్",
        "normalized_genre_code": "EDITORIAL",
        "content_type": "EDITORIAL",
        "keywords": [
            "ఓటు హక్కు",
            "పౌర బాధ్యత",
            "ప్రజాస్వామ్యం",
            "నాయకత్వం"
        ],
        "language": "TELUGU",
        "text": "నవంబరు ఇరవై ఆరవ తేదీ ముంబయిలో జరిగిన ఉగ్రవాద దాడులు భారత ప్రజలను దిగ్భ్రాంత\nపరిచాయి. ప్రజలలో ఆగ్రహావేశాలు పెల్లుబికాయి. బాధ్యతా రహితంగా, ఉదాసీనంగా\nవ్యవహరించిన రాజకీయనాయకుల మీద, అధికారుల మీద ఘాటైన విమర్శలు వెల్లువెత్తాయి.\nఅయితే, ఇక్కడ మనం ఒక ముఖ్యమైన విషయం మరిచి పోకూడదు. రాజకీయనాయకులు\nఎక్కడినుంచో వచ్చిన వారుకారు. మనపై అధికారం చెలాయించడానికి ఆకాశం నుంచి ఊడి\nపడినవారు కారు. మన మధ్య నుంచి వచ్చినవారే. ప్రజాస్వామ్య పద్ధతిలో మన చేత ఎన్నుకో\nబడినవారే! అలాంటప్పుడు సరైన, సమర్థులైన నాయకులను ఎన్నుకోవడంలో మనం బాధ్యతా\nయుతమైన పౌరులుగా నడుచుకుంటున్నామా అన్నదే ప్రశ్న!\nఇటీవల జరిగిన ఒక చిన్న విందులో రాజకీయాల గురించి ప్రస్తావన వచ్చింది. ఆతిథ్యమిచ్చిన\nపెద్దమనిషి అక్కడి వారిని, “మీ జీవితంలో ఎప్పుడైనా ఓటు వేశారా?\" అని అడిగాడు. “లేదు,\nఒక్కసారి కూడా వేయలేదు,” అని అందరూ ముక్త కంఠంతో ఎంతో గొప్పగా సమాధానమిచ్చారు.\nవారందరూ కూడా నలభైలలో, యాభైలలో, అరవైలలో ఉంటూ తల్లిగా, తండ్రిగా, ఉన్నత\nఉద్యోగిగా, వ్యాపారిగా తమ తమ పాత్రలను సక్రమంగా పోషిస్తూన్న విద్యావంతులే. అలాంటి\nవారు ఓటువేసే కనీస బాధ్యతను మాత్రం విస్మరిస్తున్నారు!\nదేశపౌరులుగా ఓటువేసి మన బాధ్యతను నిర్వహించినట్టయితే, జవాబుదారీతనంగల మంచి\nనాయకులను పార్లమెంటుకు పంపే అవకాశం ఏర్పడుతుంది. అలాంటి నాయకులు కట్టు\nదిట్టమైన వ్యవస్థకు అవసరమైన చట్టాలను రూపొందించడం పకట్బందీగా అమలుపరచగలరు.\nఅలా కాకుండా ఓటు వేయడాన్ని ఉదాసీనపరచేవారు, రాజకీయ నాయకులను విమర్శించడం\nఅన్నది బాధ్యతారాహిత్యమే అవుతుంది.\nముంబయి ఉగ్రవాదుల దాడిని విశ్లేషిస్తే-అలాంటి ఘాతుక చర్యలకు పరిష్కార మార్గం\nవెలుపలి నుంచి రాదు; మనలో నుంచే రావాలి; దాన్ని శోధించి సాధించాలి- అన్న నగ్న సత్యం ప్రస్ఫుట\nమవుతుంది. అలాంటి పరిష్కారానికి తొలిమెట్టు-ప్రతి ఒక్కరం ఓటు హక్కును వినియోగించు\nకోవడం. అది దేశం పట్ల మనం నిర్వర్తించే ప్రాథమిక బాధ్యత. బాధ్యతాయుతమైన పౌరులుగా\nనడుచుకుందాం. శాంతి భద్రతల పరిరక్షణకు మన వంతు కృషి చేద్దాం!\nసంపాదకుడు : ఎల్. సుబ్రమణ్యన్"
    },
    {
        "story_id": "2009_02_02",
        "chunk_id": "2009_02_02_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "పాఠకుల లేఖలు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "చందమామ",
            "అభిమానం",
            "రచయిత",
            "అనుబంధం",
            "శుభాకాంక్షలు"
        ],
        "language": "TELUGU",
        "text": "ఇన్నాళ్ళపాటు ఎంతో సమర్థవంతంగా, ప్రతి\nష్ఠాత్మకంగా చందమామను నిర్వహించిన విశ్వం\nగారు కారణం ఏదైనా ఇక నుంచి బాధ్యతల నుంచి\nతప్పుకుంటున్నారని తెలియగానే నాకెంతో బాధని\nపించింది. ఇన్ని భాషలలో, ఇంత నేర్పుతో పిల్లల\nమనసులకు దగ్గరగా, పెద్దలకూ ఆహ్లాదకరంగా\nవిజ్ఞాన వినోదాలను మేళవించి నిర్విరామంగా వెలువడు\nతూన్న పత్రిక బహుశా చందమామ ఒక్కటేనేమో!\nరచయితలకు విలువనిచ్చి గౌరవించే పత్రిక కూడా\nచందమామే! ఎందుకంటే ఎన్నో పత్రికలకు కథలు,\nసీరియల్స్ పంపుతున్నాన్నేను. ఏ పత్రికా కూడా ప్రచు\nరణ విషయం గురించి ముందస్తు సమాచారమివ్వడం,\nకాంప్లిమెంటరీ కాపీలు పంపడం, ఇంత చక్కని పారితోషి\nకాన్ని డబ్బు (ఎం.ఓ) రూపేణా పంపడం, కథ ప్రచురణ\nకాని నెలలలో కూడా రెగ్యులర్గా సంచిక పంపడం\nపద్ధతిగా చేయడం లేదు. 'చందమామ' మాత్రమే\nచేస్తున్నదని ఎంతో సంతోషంగా చెబుతున్నాను.\nఅందరికీ, చందమామకూ శుభం కలగాలనీ; మా\nమనవలకీ, మునిమనవలకీ కూడా చందమామ కథల\nవిజ్ఞానం, వినోదం అందాలనీ అభిలషిస్తూ,\n-నందిరాజు పద్మలతా జయరాం\nవనస్థలిపురం, హైదరాబాద్ - 44\nమన చందమామ చుట్టుకొలత రవ్వంత తగ్గినట్టు\nఅనిపిస్తున్నా కళ ఎక్కడికి పోతుంది? నాకింకా పాతి\nకేళ్ళ కిందట కాలేజి నుంచి వస్తూ దారిలో ఆగి చంద\nమామ కొంటూన్న అనుభూతి అలాగే తడితడిగా ఉంది.\nచందమామతో నాకున్న అనుబంధం మరపురానిది.\nహృదయ పూర్వక నూతన సంవత్సర శుభాకాంక్షలతో,\n-కోలపల్లి ఈశ్వర్, నవాబుపేట,\n3-524 002"
    },
    {
        "story_id": "2009_02_03",
        "chunk_id": "2009_02_03_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "న్యాయనిర్ణయం",
        "author": "దాసరి వెంకట రమణ",
        "normalized_genre_code": "FOLK_TALE",
        "content_type": "STORY",
        "keywords": [
            "న్యాయం",
            "దురాశ",
            "మోసం",
            "బంగారు ఇటుక",
            "యశోవర్థనుడు"
        ],
        "language": "TELUGU",
        "text": "నిరంజనవరంలోని రాఘవయ్య ఊళ్ళో\nవాళ్ళకు అవసరానికి అధిక వడ్డీలకు అప్పు\nలిచ్చి బాగా కూడబెట్టాడు. అతడికి ఎప్పుడూ\nడబ్బు సంపాదన పైనే ధ్యాస. పిల్లికి బిచ్చం\nపెట్టని పరమపిసినారి. భార్యాపిల్లలు అది\nతగదని ఎంతచెప్పినా అతడికి డబ్బు సంపా\nదనపై యావ తగ్గలేదు.\nఒకనాటి రాత్రి రాఘవయ్య ఇంటికి\nఇద్దరు వ్యక్తులు వచ్చి, \"ముఖ్యమైన పని\nమీద ఎగువన ఉన్న సీతానగరం వెళుతున్నాం.\nఇక్కడికి వచ్చేసరికే బాగా పొద్దు పోయింది.\nరాత్రికి ఇంత తిండి పెట్టి పడుకోవడానికి\nస్థలమిచ్చారంటే నాలుగు వరహాలు ఇచ్చు\nకుంటాం,” అన్నారు.\nనాలుగు వరహాలు అన్న మాట వినగానే\nరాఘవయ్యకు ఆశకలిగింది. వాళ్ళను లోప\nలకు పిలిచి కూర్చోమన్నాడు. భోజనాలయ్యాక\nవాళ్ళను, “అవునూ, సీతానగరం ఎందుకు\nవెళుతున్నారు? ఏమిటి పని?\" అని అడి\nగాడు ఉత్సాహంకొద్దీ.\nఆ ఇద్దరిలో కాస్త వయసు తక్కువగా\nఉన్నవాడు, \"అయ్యా, అది చాలా రహస్యం.\nమీకు చెప్పేది కాదు లెండి,” అన్నాడు.\nరహస్యం అనగానే రాఘవయ్యకు మరింత\nకుతూహలం కలిగింది. అతడు రెండు\nమూడు సార్లు రెట్టించి అడిగిన మీదట ఆ\nరెండవవాడు చెప్పటానికి ఇష్టం లేనట్టు\nతప్పనిసరియై చెబుతున్నట్టుగా ముఖం\nపెట్టి, \"అయ్యా, ఇది చాలా రహస్యం. దీన్ని\nమీరు మరెక్కడా చెప్పనంటేనే చెబుతాను.\nఈయన మా యజమాని. బతికి చెడ్డవాడు.\nఅప్పుల వాళ్ళు ఇంటిమీద పడడంతో ఊళ్ళు\nపట్టుకు తిరుగుతున్నాడు. ఈయన పూర్వీ\nకుల నుంచి వంశపారంపర్యంగా వచ్చిన\nబంగారు ఇటుకను, తప్పనిసరియై అమ్మ\nవలసి రావడంతో, దాన్ని కొనగల స్తోమత గల\nవ్యక్తి సీతానగరంలోని మణిగుప్తుడొకడే అని\nభావించి వెళుతున్నాం,” అన్నాడు గొంతు\nతగ్గించి.\nబంగారు ఇటుక పేరు వినగానే రాఘ\nవయ్య ఉలిక్కిపడ్డాడు. దానిని చూపించమని\nప్రాథేయపడ్డాడు. అతి బలవంతం మీద\nబాటసారులు రహస్యంగా దాచిన బంగారు\nఇటుకను తీసి అతడికి చూపుతూ, \"ఎంత\nలేదన్నా ఇది లక్ష వరహాలు చేస్తుంది. మేము\nచాలా అవసరంలో ఉన్నాం గనక, యాభై\nవేలయినా ఫరవాలేదనుకుంటున్నాం,\"\nఅన్నారు.\nదానిని చూడగానే రాఘవయ్యకు మతి\nపోయినంత పనయింది. ఎలాగైనా దాన్ని తన\nసొంతం చేసుకోవాలనుకున్నాడు. వెంటనే\nఒక నిర్ణయానికి వచ్చినవాడిలా, “సీతానగరం\nదాకా ఏం వెళతారుగానీ, దాన్ని నేనే కొంటాను.\nఏదో ఒక ధర చెప్పండి,\" అన్నాడు."
    },
    {
        "story_id": "2009_02_04",
        "chunk_id": "2009_02_04_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "పెన్నిధి!",
        "author": "భీమవరపు పురుషోత్తం",
        "normalized_genre_code": "MORAL_STORY",
        "content_type": "STORY",
        "keywords": [
            "సోమరితనం",
            "శ్రమ",
            "తాళపత్రం",
            "వెంకప్ప",
            "రామప్ప"
        ],
        "language": "TELUGU",
        "text": "తాళాలు బాగుచేసి జీవించే వెంకప్ప కొడుకు రామప్ప తెలివైనవాడే గాని పరమసోమరి. తండ్రి\nఎంత చెప్పినా పనినేర్చుకునే వాడుకాదు. అదే ఆయనకు తీరని విచారంగా ఉండేది. వెంకప్పకు\nవృద్ధాప్యం పైబడి మంచం పట్టాడు. ఆయన ఒకనాడు కొడుకును దగ్గరికి పిలిచి, “నాయనా,\nమన భోషాణం పెట్టె తాళం పాత తాళాల్లో ఎక్కడో కలిసిపోయింది. నేను ఎంత వెతికినా\nదొరకలేదు. నీ తాతముత్తాతలు దాచిపెట్టిన ఎంతో విలువైన వస్తువొకటి పెట్టెలో ఉంది. ఎవ్వరికీ\nతెలియనీయక నువ్వు దాని తాళం చెవి కోసం ప్రయత్నించు. ఎలాగైనా మారుతాళంతోనైనా దాన్ని\nతెరిచి సుఖపడు. తాళాన్ని పగలగొట్టే పని మాత్రం చెయ్యొద్దు,\" అని చెప్పి కన్నుమూశాడు.\nరామప్ప భోషాణం తాళం తెరవాలని పాత తాళం చెవులతో ప్రయత్నించాడు. వీలుపడ\nలేదు. మారు తాళాలు చేసి తాళం కప్ప తెరవాలని చూశాడు. సాధ్యపడలేదు. ఈ పనిలో రాత్రిం\nబవళ్ళు కొట్లోనే గడపసాగాడు. ఆ సమయంలో కొందరు వచ్చి తమ తాళాలు బాగు చేయించు\nకుని తృణమో పణమో ఇచ్చి వెళ్ళేవారు.\nకొద్ది కాలానికి, రామప్ప ఒక మారుతాళం చేసి, పెట్టె తెరవగలిగాడు. పరమానందంతో పెట్టె\nతెరిచిన అతడికి, అందులో పాత ఇనుపసామాను, తండ్రి దస్తూరీతో ఓ తాళపత్రం తప్ప మరేదీ\nకనిపించలేదు!\nఆ తాళపత్రంలో, “నాయనా, ఈ పెట్టె తెరవగలిగే తాళం చెవి చేసే నాటికి, నువ్వు మంచి\nపనివాడివి అయివుంటావని భావిస్తున్నాను. నీబద్దకాన్ని పోగొట్టడానికి నాకు ఇంతకంటే మంచి\nమార్గం కనిపించలేదు. కష్టపడి జీవించడమే మనిషికి నిజమైన పెన్నిధి! అదే శాశ్వతమైనది,”\nఅని ఉండడం చదివి, తండ్రికి తనపై గల ప్రేమను తలుచుకన్న రామప్ప కళ్ళనుంచి ఆనంద\nబాష్పాలు రాలాయి.\n--భీమవరపు పురుషోత్తం"
    },
    {
        "story_id": "2009_02_05",
        "chunk_id": "2009_02_05_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "పాతాళదుర్గం-7",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కదంబనగరం",
            "ఉగ్రసేనుడు",
            "గంగాధరుడు",
            "ధూమకుడు",
            "కాలశంబరుడు"
        ],
        "language": "TELUGU",
        "text": "[సైనికులకు గుహలలో కాలశంబరుడూ, కుంభీరుడూ కనిపించలేదు. ఒక చీకటి గుహలో సైనికు\nలిద్దరు కొండచిలువ వాతబడ్డారు. అక్కడే ధూమకుడికి కాలశంబరుడి మంత్రదండం దొరికింది.\nఆ సమయంలో కదంబదేశమంత్రి ఒళ్ళంతా గాయాలతో గుర్రం మీద వచ్చి, తమ రాజైన ఉగ్ర\nసేనుడి ముందు, “సర్వనాశనం!” అంటూ గుర్రం పైనుంచి కింద పడిపోయాడు. -తరవాత]\nగంగాధరుడు వైద్యుణ్ణి పిలిచి కదంబమంత్రి\nగాయాలకు చికిత్స చేయమన్నాడు. ఇద్దరు\nసైనికులు మంత్రిని ఒక రాతికి ఆనించి\nకూర్చోబెట్టారు.\nరాజు ఉగ్రసేనుడు అతడి ముందుకు\nవచ్చి, \"అమాత్యా! ఏమిటిదంతా?\" అని\nఅడిగాడు.\nగంగాధరుడు వైద్యుణ్ణి త్వరగా గాయా\nలకు కట్లు కట్టమని చెప్పి, ఆ పని పూర్తి\nకాగానే, \"అమాత్యా! ఇప్పుడు చెప్పండి.\nకదంబనగరాన్ని శత్రువు లేమైనా ఆక్రమించు\nకున్నారా?” అని ప్రశ్నించాడు.\nకదంబమంత్రి దాహం కావాలని సంజ్ఞ\nచేశాడు. సైనికుడొకడు ఆయనకు సొరబుర్ర\nలోంచి నీరు పోశాడు. మంత్రి దాహం తీర్చు\nకుని కొంత స్థిమితపడి, “వీరు కుంతల దేశ\nమహామంత్రుల్లా వున్నారు,\" అంటూ గంగా\nధరుడి కేసి తలాడించి, \"కదంబనగరం మీదికి\nఎవరో శత్రువులు దాడి కొచ్చారని వినగానే,\nనేను ఆ వచ్చిన వారు కుంతలదేశ సైనికులై\nవుంటారని భావించాను,"
    },
    {
        "story_id": "2009_02_06",
        "chunk_id": "2009_02_06_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "రాజనీతి!",
        "author": "మంజుభారతి రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "సుధర్ముడు",
            "రాజనీతి",
            "వల్లవుడు"
        ],
        "language": "TELUGU",
        "text": "పట్టువదలని విక్రమార్కుడు\nచెట్టువద్దకు తిరిగివెళ్ళి,\nచెట్టుపై నుంచి శవాన్ని\nదించి భుజాన వేసుకుని,\nఎప్పటి లాగే మౌనంగా\nశ్మశానం కేసి నడవ సాగాడు.\nఅప్పుడు శవంలోని బేతాళుడు,\n\"రాజా, ఎవరి మెప్పును పొంద\nకోరి నువ్విలా భీకర వాతావరణంలో\nశ్రమ పడుతున్నావో నాకు తెలియదు.\nఅయితే, చంచల చిత్తులూ, అధికార\nమదోన్మత్తులూ అయిన రాజులు ఎప్పుడు\nఎవరిని మెచ్చుకుంటారో చెప్పడం కష్టం.\nనీతిశాస్త్ర కోవిదుడూ, రాజనీతి వేత్తా అని\nపేరుగాంచిన సుధర్ముడనే రాజు, ప్రాణా\nలకు తెగించి పోరాడిన సేనాధిపతిని\nఉదాసీన పరచి అనామకుడైన ఒక\nవంటవాణ్ణి తెగమెచ్చుకున్న వింత\nఉదంతం చెబుతాను, శ్రమ తెలియ\nకుండా, విను,\" అంటూ ఇలా\nచెప్పసాగాడు:\nభద్రగిరి రాజు నరేంద్రభూపతి ప్రజా\nక్షేమాన్ని ప్రాణప్రదంగా భావించే ధర్మ\nప్రభువు. ఆయన పరిపాలనలో ప్రజలకు\nఎలాంటి కొరతా లేదు. అయితే, రాజుకు\nఎన్నాళ్ళకూ సంతాన భాగ్యం కలగక పోవ\nడంతో ఆయన మనసును తరచూ విచార\nమేఘాలు కమ్ముకోసాగాయి.\nఇలా ఉండగా ఒకనాడు బదరికావనం\nనుంచి తీర్థయాత్ర చేస్తూ భద్రగిరికి వచ్చిన\nఒక సాధుపుంగవుడు రాజుగారి ఆతిథ్యాన్ని\nపొంది, బయలుదేరుతూ ఒక అద్భుతఫలాన్ని\nప్రసాదించాడు. దాని మహత్యంతో సంవ\nత్సరం తిరిగే సరికి రాజదంపతులకు కవల\nపిల్లలు కలిగారు. పరమానందం చెందిన\nరాజు వారికి సుధర్ముడు, సుసేనుడు అని\nపేర్లు పెట్టి అల్లారు ముద్దుగా పెంచుతూ,\nవిద్యాబుద్ధులు నేర్పసాగాడు.\nరాజకుమారులు ఇద్దరూ ఒకరితో ఒకరు\nపోటీ పడి విద్యాభ్యాసం చేయసాగారు.\nసుధర్ముడు రాజనీతి, ధర్మశాస్త్రాల పట్ల ఆసక్తి\nకనబరచేవాడు. సుసేనుడు విలువిద్య,\nఖడ్గయుద్ధం మొదలైన క్షాత్రవిద్యల పట్ల\nఅమిత ఆసక్తి కనబరచేవాడు.\nయేటా విజయదశమి సందర్భంగా జరిగే\nక్షాత్రవిద్యల ప్రదర్శనలప్పుడు సుసేనుడు\nఅందరికన్నా ముందుండేవాడు. అన్నదమ్ముల\nద్వంద్వయుద్ధ ప్రదర్శనలో సుధర్ముడు\nతమ్ముణ్ణి ఓడించడం భావ్యంకాదనీ, అతడికి\nఏమాత్రం గాయం తగల కూడదనీ జాగ్రత్త\nపడేవాడు. అయితే, సుసేనుడు అసమాన\nప్రతిభను కనబరుస్తూ, అన్నను మించిన\nవాడని నిరూపించడానికి తహతహలాడేవాడు.\nఅందుకు హద్దులు దాటడానికీ, అడ్డుదారులు\nతొక్కడానికీ కూడా వెనుకాడేవాడు కాదు.\nసుసేనుడి ధోరణి మహారాజుకు అసం\nతృప్తినీ, ఆందోళననూ కలిగించేది. అది జ్ఞాపకం\nవచ్చినప్పుడల్లా ఏదో కీడుశంకిస్తూ, రాజగురువు\nవద్ద తన ఆవేదనను వెలిబుచ్చేవాడు. అయినా\nరాజగురువు, \"యువరక్తం కదా, అలాగే\nఉంటుంది. పెరిగేకొద్దీ పరిపక్వత వచ్చి\nసర్వం సర్దుకుంటుంది, విచారించకండి-\nమహారాజా,” అని ఓదార్చేవాడు.\nయుక్తవయస్కులయ్యాక సుధర్ముడికి\nవజ్రగిరి రాజకుమార్తెతోనూ, సుసేనుడికి\nరత్నగిరి రాజకుమారితోనూ ఘనంగా వివాహాలు"
    },
    {
        "story_id": "2009_02_06",
        "chunk_id": "2009_02_06_02",
        "chunk_index": 2,
        "year": 2009,
        "month": 2,
        "source_path": "2009/చందమామ_2009_02.json",
        "title": "రాజనీతి!",
        "author": "మంజుభారతి రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "సుధర్ముడు",
            "రాజనీతి",
            "వల్లవుడు"
        ],
        "language": "TELUGU",
        "text": "రత్నగిరి రాజకుమారితోనూ ఘనంగా వివాహాలు\nజరిగాయి. ఆ తరవాత కొన్నాళ్ళకు సుధర్ము\nడికి రాజ్య సింహాసనం అప్పగించి, తాను\nవానప్రస్థానికి వెళ్ళాలని నిర్ణయించి, మహా\nరాజు అందుకు కావలసిన ఏర్పాట్లు చేయ\nడంలో నిమగ్నుడయ్యాడు.\nఆ సమయంలో భార్యాసమేతంగా రత్న\nగిరిలో కొన్ని రోజులు గడిపివచ్చిన సుసేనుడు\nఒకనాడు రాజగురువును ఏకాంతంలో కలుసు\nకుని, “గురువర్యులకు ఒక విన్నపం. క్షాత్ర\nవిద్యలలో సుధర్ముడికన్నా నేను మేటినన్న\nవిషయం మీకు తెలియనిదికాదు. అలాం\nటప్పుడు రాజ్యసింహాసనం నాకు చెందడమే\nన్యాయం కదా?” అన్నాడు.\nఆ మాటకు ఉలిక్కిపడ్డ రాజగురువు,\n“అదెలాసాధ్యం సుసేనా? రాజ్యసింహాసనం\nజ్యేష్ఠకుమారుడికి చెందడమే సంప్రదాయం.\nరాజనీతి కోవిదుడైన జ్యేష్ఠ కుమారుడు\nసుధర్ముడు. అతడే సింహాసనానికి తగిన\nవారసుడు,” అన్నాడు.\n“మేము కవలలమే కదా? కొన్ని క్షణాలు\nముందుగా పుట్టినంత మాత్రాన జ్యేష్ఠుడై\nపోతాడా? రాజనీతి కోవిదుడూ, ధర్మశాస్త్ర\nపారంగతుడూ అమాత్యుడిగానో, ప్రధాన\nసలహాదారుగానో ఉండతగిన వాడన్న సంగతి\nమీకు తెలియనిదా? మీ మాట అంటే మహా\nరాజుకు మహాగౌరవం. అందుకే నా మనసు\nలోని మాటను మీ ద్వారా ఆయనకు విన్న\nవించదలిచాను,” అన్నాడు సుసేనుడు.\n“స్వార్థం కోసం సత్సంప్రదాయాల హద్దులు\nదాటి ప్రవర్తించడం ఏమాత్రం అభిలష\nనీయం కాదు. నిమిషాలేకాదు; క్షణాల తేడా\nఅయినప్పటికీ జ్యేష్ఠుడు, జ్యేష్ఠుడే కదా?\nఅధికారం కోసం దాన్ని అంగీకరించకపోవడం\nఅనర్థదాయకమే అవుతుంది. పగలన్నిటిలోకీ\nఅన్నదమ్ముల పగ మహా భయంకరమైనది.\nనీ రాజ్యకాంక్షను చిగురులోనే చిదిమి వేయ\nడమే శ్రేయస్కరం. మహారాజు ఆశిస్తున్నట్టు\nనువ్వు సర్వసేనాధ్యక్షుడివై అగ్రజుడికి కుడి\nభుజంగా నిలిచి రాజ్య రక్షణా బాధ్యతలు\nస్వీకరించు. అదే మన రాజ్య ప్రజలకు శుభ\nకరం; నీకూ, నీ వంశ ప్రతిష్ఠకూ కీర్తిదా\nయకం,\" అని హితవు పలికాడు రాజగురువు.\n“రాజును చేయకపోతే, నా అర్ధ రాజ్యం\nనా కప్పగించండి. అందుకు తగ్గ అర్హత,\nహక్కు నాకున్నవి. అన్నిటికీ మించి రాజ్యం\nవీరభోజ్యం అన్న వాస్తవం మరిచిపోకండి, '\nఅని చెప్పి సుసేనుడు అక్కడి నుంచి విసు\nరుగా వెళ్ళిపోయాడు.\nరాజగురువు మహారాజును కలుసుకుని\nసంగతి వివరించాడు. అంతా విన్న మహా\nరాజు, \"నేను ఏది జరగకూడదని భయ\nపడ్డానో అదే జరుగుతున్నది. అత్యాశాపరు\nడైన సుసేనుడికి ఇప్పుడు మామగారైన\nరత్నగిరిరాజు దుర్జయుడు తోడయ్యాడు.\nపాతికేళ్ళ క్రితం అతడు మన రాజ్యాన్ని\nకబళించడానికి చేసిన విఫలయత్నం మీకు\nతెలియనిదికాదు. అయినా, సుసేనుడి కోరిక\nఏమాత్రం ఆమోదయోగ్యం కాదు. ఏది"
    },
    {
        "story_id": "2009_02_06",
        "chunk_id": "2009_02_06_03",
        "chunk_index": 3,
        "year": 2009,
        "month": 2,
        "source_path": "2009/చందమామ_2009_02.json",
        "title": "రాజనీతి!",
        "author": "మంజుభారతి రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "సుధర్ముడు",
            "రాజనీతి",
            "వల్లవుడు"
        ],
        "language": "TELUGU",
        "text": "ఏమాత్రం ఆమోదయోగ్యం కాదు. ఏది\nఏమైనా అనుకున్న ముహూర్తంలో సుధర్ము\nడికి రాజ్యపట్టాభిషేకం జరిపిద్దాం.\" అన్నాడు\nగాఢంగా నిట్టూరుస్తూ,\nసుసేనుడు సైన్యాధ్యక్షపదవిని చేపట్టడా\nనికి నిరాకరించడంతో అతడి బాల్యమిత్రుడూ,\nమాజీ సైన్యాధ్యక్షుడి కుమారుడూ అయిన\nసుధీరుడు భద్రగిరి సేనాధిపతి అయ్యాడు.\nపెద్దలు నిర్ణయించిన ఒక శుభముహూర్తంలో\nసుధర్ముడు తల్లిదండ్రుల, గురువుల ఆశీస్సు\nలతో భద్రగిరి సింహాసనాన్ని అధిష్ఠించాడు.\nరాజధానిలో కొన్నాళ్ళు నిర్లిప్తంగా గడిపిన\nసుసేనుడు, భార్యను వెంటబెట్టుకుని రత్న\nగిరికి వెళ్ళాడు. ఇలాంటి సందర్భం కోసమే\nఎదురు చూస్తూన్న రత్నగిరి రాజు దుర్జ\nయుడు లోలోపల పరమానందం చెందాడు.\nఅయినా, పైకి బాధ నటిస్తూ, “విచారించకు\nసుసేనా! ఈ క్షణమే నిన్ను రత్నగిరికి యువ\nరాజుగా పట్టాభిషిక్తుణ్ణి చేస్తున్నాను. మును\nముందు రత్నగిరికే కాదు; భద్రగిరితో కలిపి\nసువిశాల సామ్రాజ్యానికి నిన్ను మహారాజును\nచేయడమే నా ఏకైక లక్ష్యం,” అని ఓదార్చాడు.\nభద్రగిరి సైన్యం రత్నగిరి సైన్యం కన్నా\nనాలుగింతలు పెద్దది. ప్రత్యక్షంగా దాడిచేసి\nజయించడం అసాధ్యం. అందువల్ల ఇతర\nమార్గాలలోనే విజయం సాధించాలని దుర్జ\nయుడు తీవ్రంగా ఆలోచించసాగాడు. భద్ర\nగిరి రాజ్య రక్షణా పద్ధతులు, రహస్యాలు\nఎరిగిన సుసేనుడు తన గుప్పెట్లో ఉన్నాడు\nగనక, అసాధ్యాన్ని సుసాధ్యం చేసుకోవడానికి\nత్వరత్వరగా పథకాలు రూపొందించసాగాడు.\nసుసేనుడు రత్నగిరికి చేరడం మహా\nరాజుకు మానసిక క్షోభను కలిగించింది.\nనిప్పుకు గాలి తోడయినట్టు చేతులు కలిపిన\nమామా అల్లుళ్ళ వల్ల ఎప్పుడు ఎలాంటి\nముప్పు వస్తుందోనని విచారపడసాగాడు.\nఅయితే, అలాంటి అవాంఛనీయ సంఘ\nటనలు ఏవీ లేకుండా సంవత్సర కాలం\nగడిచిపోయింది. వానప్రస్థానికి వెళ్ళేముందు\nఒకసారి కాశీయాత్ర చేసి రావాలన్న కోరికతో\nమహారాజు సతీసమేతంగా బయలుదేరి\nవెళ్ళాడు.\nఒకనాటి సాయంకాలం రాజు సుధర్ముడు\nరానున్న విజయదశమి వేడుకల సందర్భంగా\nతీసుకోవలసిన భద్రతాచర్యల గురించి\nసేనాధిపతి సుధీరుడితో చర్చించి పంపేసి, తన\nరాక కోసం రాజోద్యానంలో ఎదురు చూస్తున్న\nరాణికేసి నడవసాగాడు.\nఉన్నట్టుండి రాజభవనంలో హాహాకారాలు\nచెలరేగాయి. సుధీరుడు వెనుదిరిగి చూసి\nఏం జరుగుతున్నదీ తెలుసుకునే సరికే,\nఅతడి మీదికి కత్తి దూసి ఉరుకుతున్న\nభటుడొకణ్ణి అడ్డుకోవడానికి పరిగెత్తుకు\nవచ్చిన సుధీరుడి కుడి భుజం తెగి అలాగే\nకుప్పకూలి పోయాడు. అతణ్ణి గాయ పరచిన\nవాడు వెనుదిరిగి పారిపోయాడు. హఠాత్తుగా\nజరిగిన ముట్టడిలో పలువురి కాపలా భటుల\nతలలు తెగిపడ్డాయి. మరి కొందరు కాళ్ళు\nచేతులు పోగొట్టుకున్నారు.\nనిశ్చేష్టుడైన రాజు దృష్టి అంతఃపుర స్త్రీల"
    },
    {
        "story_id": "2009_02_06",
        "chunk_id": "2009_02_06_04",
        "chunk_index": 4,
        "year": 2009,
        "month": 2,
        "source_path": "2009/చందమామ_2009_02.json",
        "title": "రాజనీతి!",
        "author": "మంజుభారతి రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "సుధర్ముడు",
            "రాజనీతి",
            "వల్లవుడు"
        ],
        "language": "TELUGU",
        "text": "నిశ్చేష్టుడైన రాజు దృష్టి అంతఃపుర స్త్రీల\nఆర్తనాదాల మీదికి మళ్ళింది. వంటవాళ్ళు,\nనౌకర్లు కొందరు స్త్రీల చుట్టూ రక్షణావల\nయంగా నిలబడ్డారు. ప్రధాన వంటవాడు\nవల్లవుడు వంటగదిలోని పెద్ద కత్తిని అందు\nకుని వచ్చిన వారిని వచ్చినట్టు తెగటార్చ\nసాగాడు. మరికొంత సేపటికి సైనిక భటులు\nరావడంతో సద్దుమణిగి రాజభవనంలో శ్మశాన\nనిశ్శబ్దం అలముకున్నది.\nమహారాజు లేని సమయం చూసి సుధ\nర్ముణ్ణి హతమార్చి భద్రగిరిని వశపరచుకో\nవాలని కొందరు భటులతో మారువేషంలో\nభద్రగిరిలో ప్రవేశించిన రత్నగిరి రాజు దుర్జ\nయుడు, సుసేనుల దుష్టపథకం విఫల\nమయింది. తిరుగు ప్రయాణంలో ఒక నదిని\nదాటుతూ పడవ గల్లంతు కావడంతో సుసే\nనుడు ఉధృతమైన ప్రవాహంలో మునిగి\nకొట్టుకుపోయాడు.\nతీర్థయాత్రకు వెళ్ళి తిరిగివచ్చిన మహా\nరాజు సమక్షంలో ఆ యేటి విజయదశమి\nవేడుకలు ఎప్పటిలాగే జరిగాయి. పోటీలలో\nగెలుపొందిన వీర యువకులకు బహుమ\nతులు అందించిన రాజు సుధర్ముడు, “పోటీ\nలలో పాల్గొని తమ ప్రతిభను ప్రదర్శించిన\nయువకులందరికీ అభినందనలు. ఈ యేడు\nపోటీల్లో పాల్గొనడానికి వచ్చిన యువకుల్లా\nరాజధానిలో జొరబడి రాజభవనాన్ని ముట్టడిం\nచిన శత్రువుల ఆటకట్టించిన వీరులను\nప్రత్యేకంగా అభినందిస్తున్నాను. ముఖ్యంగా\nఅంతఃపుర స్త్రీలను కాపాడడంలో అత్యంత\nప్రతిభనూ, అద్భుతమైన సమయస్ఫూర్తినీ\nప్రదర్శించిన వల్లవుణ్ణి హృదయపూర్వకంగా\nఅభినందిస్తూ అతణ్ణి దళనాయకుడిగా\nనియమిస్తున్నాను,” అన్నాడు.\nసుధర్ముడి మాటలకు మహారాజు, రాజ\nగురువు సంతోషించారు. అయితే, అక్కడే\nకూర్చున్న సుధీరుడి ముఖం వివర్ణమయింది.\nబేతాళుడు ఈ కథ చెప్పి, “రాజా, రాజు\nసుధర్ముడు తన మీద జరిగిన హత్యాప్రయ\nత్నాన్ని అడ్డుకోవడానికి, ప్రాణాలను సైతం\nలెక్కచేయకుండా ముందుకు దూకి క్షత\nగాత్రుడైన సేనాధిపతి సుధీరుణ్ణి ఉదాసీన\nపరచి, ఒక వంటవాడి ధైర్యాన్ని మెచ్చుకోవడం\nసబబేనా? అంతఃపుర స్త్రీలతో పాటు రాణి\nక్షేమానికి దోహద పడడం వల్లే వంటవాడి\nధైర్యాన్ని రాజు ప్రత్యేకంగా అభినందించి\nవాణ్ణి దళనాయకుడి పదవితో సత్కరించాడా?\nరాజనీతి కోవిదుడుగా పేరుగాంచిన సుధ\nర్ముడు ఎందుకిలా చేశాడు? వృద్ధ రాజు,\nరాజగురువు సంతోషించడానికి గల కారణం\nఏమిటి? ఈ సందేహాలకు సమాధానం తెలిసి\nకూడా చెప్పక పోయావో నీ తల పగిలి\nపోతుంది,” అన్నాడు.\nదానికి విక్రమార్కుడు, \"అత్యవసర\nస్థితిలో స్పందించే తీరును బట్టే వీరుల\nఅసలు శక్తిసామర్థ్యాలు నిర్ణయించాలి. ఆక\nస్మికదాడిలో రాజును కాపాడడానికి సుధీరుడు\nప్రాణాలను లెక్కచేయకుండా ముందడుగు\nవేయడానికి అతడి చిత్తశుద్ధి, త్యాగ బుద్ధి\nకారణం. అందులో సందేహం లేదు. అది"
    },
    {
        "story_id": "2009_02_06",
        "chunk_id": "2009_02_06_05",
        "chunk_index": 5,
        "year": 2009,
        "month": 2,
        "source_path": "2009/చందమామ_2009_02.json",
        "title": "రాజనీతి!",
        "author": "మంజుభారతి రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "సుధర్ముడు",
            "రాజనీతి",
            "వల్లవుడు"
        ],
        "language": "TELUGU",
        "text": "కారణం. అందులో సందేహం లేదు. అది\nఅతడి ఉద్యోగ ధర్మం కూడా అన్నది మరిచి\nపోకూడదు. అయితే, ఆకస్మిక ప్రమాదాలు\nఎదురైనప్పుడు తను చావడం కన్నా, శత్రువు\nలను చంపడమే విజయానికి దోహదం చేస్తుంది.\nఅలా సమయ స్ఫూర్తితో, ధైర్యంగా శత్రువు\nలను తెగటార్చిన వాడు వల్లవుడు. ఇంతకూ\nఅతడు సైనిక శిక్షణ లేని సాధారణ పౌరుడు.\nఅందుకే అతణ్ణి సుధర్ముడు అంతగా అభి\nనందించాడు. మహారాజు, రాజగురువు అతడి\nనిర్ణయానికి సంతోషించడానికి గల కారణం\nకూడా అదే!” అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n- (కల్పితం)\n[ఆధారం : 'మంజుభారతి' రచన]"
    },
    {
        "story_id": "2009_02_07",
        "chunk_id": "2009_02_07_01",
        "chunk_index": 1,
        "year": 2009,
        "month": 2,
        "source_path": "2009/చందమామ_2009_02.json",
        "title": "చందమామ కబుర్లు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బరాక్ ఒబామా",
            "పెంపుడు కుక్క",
            "మహాత్మా గాంధీ",
            "అహింస",
            "శాంతి"
        ],
        "language": "TELUGU",
        "text": "పెంపుడు జంతువు కోసం ఒబామా వాగ్దానం\nబరాక్ ఒబామా ఎన్నికల ప్రచారంలో అమెరికా ప్రజలకు ఎన్నో\nవాగ్దానాలు చేశాడు. వాటన్నిటిలోకీ ఆయన తన కుమార్తెలు\nమలీయా (10) శషా (8)లకు చేసిన వాగ్దానం చాలా ప్రత్యేక\nమైనదనే చెప్పాలి. శ్వేతసౌధానికి చేరేప్పుడు వాళ్ళు ఆప్యా\nయంగా పెంచుకుంటూన్న కుక్కపిల్లను కూడా తీసుకువెళ\nతామన్నదే ఆ వాగ్దానం. “మీ ఇద్దరినీ నేను మీరు ఊహించ\nలేనంతగా ప్రేమిస్తున్నాను. మీరు ఎంతో ఆప్యాయంగా\nపెంచుకుంటూన్న కుక్కపిల్లను కూడా మనతో తీసుకువెళదాం,” అన్నాడు ఒబామా తన పిల్లలతో.\nయునైటెడ్ స్టేట్స్ హ్యూమేన్ సొసైటీ ప్రెసిడెంట్ వేనే పేసిల్ అంతకు ముందు తాము ఒక కుక్కను\nపోషించగలమని చెప్పిన విషయం ఒబమా కుటుంబానికి గుర్తు చేశాడు. \"ఒక దిక్కు లేని జంతు\nవును చేరదీసి పెంచడానికి సాయపడడం ద్వారా బరాక్ ఒబమా అమెరికన్లకు గొప్ప ఉదాహరణ కావచ్చు,”\nఅన్నాడాయన.\nవీధులకు మహాత్మాగాంధి పేర్లు\n1948 జనవరి 30వ తేదీ గాంధీ ప్రాణత్యాగం చేశారు. \"గాంధీజీ అహింసా సిద్ధాంతం,\nప్రపంచశాంతి పట్ల ఆయనకు గల నిబద్ధత, దీన జనోద్ధరణకు ఆయన చేసిన కృషి,\" మొదలైన\nవాటిని ప్రపంచ ప్రజలు శాశ్వతంగా గుర్తుంచుకునేలా చేయడానికి అమెరికా నెవాడాలోని గాంధీ\nమాన్యుమెంట్ కౌన్సిల్ ఆశిస్తోంది. అందులో ఒక అంశంగా రాజన్ జేడ్, రెవ్. జీనీ శావాయ్\nజూనియర్తో కలిసి అమెరికాలోనూ ప్రపంచ వ్యాప్తంగానూ 185\nనగరాలలోని వీధులకు 'మహాత్మాగాంధీ మార్గ్' అని పేర్లు పెట్టా\nలని సంకల్పించింది. రాజన్ జేడ్, \"గాంధీ జీవితం, ఆలోచనలు\nప్రపంచం మీద ప్రగాఢ ప్రభావాన్ని చూపాయి. 20వ శతాబ్దపు\nగొప్ప నైతిక, రాజకీయ, శాంతి నాయకులలో ప్రముఖుడిగా ఆయన\nమన్ననలు అందుకుంటున్నారు,” అని చెప్పాడు. పేర్లు పెట్టడానికి\nసంప్రదించిన నగరాలలో జనసాంద్రత అధికంగాగల సియోల్,\nటోక్యో, న్యూయార్క్, లండన్ మొదలైన నగరాలూ తక్కువగా ఉన్న\nఎశ్చెన్, వల్లెటా (మాల్టా) ఎన్కాంప్ (అండోరా) డుడెలాంజ్\n(లక్సెంబర్గ్) వంటి నగరాలూ ఉన్నాయి.\nగాంధీ మాన్యుమెంట్ కౌన్సిల్లో ఇతరులతో పాటు క్రైస్తవ,\nముస్లిం, హిందూ, బౌద్ధ, యూదు, బహాయీ, స్థానిక అమెరికన్\n-క్లెర్జీ మతాలకు సంబంధించిన వారు కూడా ఉన్నారు."
    }
]