[
    {
        "story_id": "1995_04_01",
        "chunk_id": "1995_04_01_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "వార్తలు-విశేషాలు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "సాంఘికాభివృద్ధి",
            "కోపెన్హాగన్",
            "పేదరికం",
            "నిరక్షరాస్యత",
            "పి.వి. నరసింహారావు"
        ],
        "language": "TELUGU",
        "text": "డేనిష్ రాజధాని కోపెన్హాగన్లో మార్చ్ 6 నుంచి 12వ తేదీ వరకు 'సాంఘికాభివృద్ధి' ప్రపంచ మహాసభలు జరిగాయి. ఈ సభలలో పాల్గొనవలసిందిగా నిర్వాహకులు 185 దేశాలకు ఆహ్వానాలు పంపారు. 121 దేశాల నాయకులు స్వయంగా వారం రోజులపాటు జరిగిన ఈసభల లోఏదో ఒక రోజున పాల్గొన్నారు. ఇది చాలా అపూర్వమైన విషయం. 180 పైచిలుకు దేశాల నుంచి 6,000 మందికి పైగా డెలిగేట్లు హాజర య్యారు. వారికి రెండింతలు - 100కి పైబడిన ప్రభుత్వేతర సంస్థల ప్రతినిధులు ఈ సమావేశా లకు వచ్చారు. దీనినిబట్టి ఈ సభల ప్రాముఖ్య తను సులభంగా గ్రహించవచ్చు.\n--\nఈ సమావేశాలలో చర్చించబడిన ప్రధాన విషయం ‘సాంఘిక అభివృద్ధి.' అంటే -- ప్రజల క్షేమం, అభ్యుదయం. ఈనాడు ప్రపంచ జనాభా లోఅధికసంఖ్యాకులు పేదరికంతో బాధపడుతు న్నారు. చదవడం, రాయడం కూడా చాలామందికి తెలియదు. పలుదేశాలలో నిరుద్యోగ సమస్య తీవ్రంగా ఉన్నది. కొందరు ప్రభుత్వం ఇచ్చే ఆర్థిక సహాయానికి కాచుకుని ఉంటే మరి కొందరు ఏ సహాయమూ అందక మరింత దుర్భరజీవితాలను అనుభవిస్తున్నారు. ప్రపంచ శాంతికీ, పేదరికానికీ సంబంధం ఉన్నదన్న విష యాన్నీ కూడా ఈ సమావేశాలలో పాల్గొన్న ప్రపంచ దేశాల నాయకులు గుర్తించారు. భారత ప్రధాని శ్రీ పి.వి. నరసింహారావు ఈ విషయాన్ని గురించి ప్రస్తావిస్తూ, \"పేదరికం, బాధ ప్రపం చంలో ఏమూలనున్నా శాంతిపరిరక్షణకు అవి భంగం కలిగిస్తాయి,”అని హెచ్చరించి, “సాంఘిక, ఆర్థిక అభివృద్ధి కొనసాగి మానవాభ్యుదయం సాధించాలంటే, మొదట పేదరికాన్ని నిర్మూలించే శక్తి ప్రజలకు ఉండాలి,\"అన్న అవసరాన్ని ఉద్ఘా టించారు.\nవిశ్వమానవ శాంతికి విఘాతం కలిగించే ఇటువంటి భీకర సమస్యలను గురించి, ప్రపంచ నాయకులు ప్రస్తావించడం, ఉపన్యసించడం ఇదే మొదటిసారి కాదు. కాని, ఇంతకు ముందు జరిగిన సమావేశాలలో ఈ సమస్యలను పరిష్కరిం చడానికి 'ప్రభుత్వం' తీసుకోవలసిన చర్యలను గురించే చర్చించారు. ఇప్పుడు ఈ కోపెన్' హాగన్ సమావేశం దానిని మార్చి - పేదరికం, నిరక్షరాస్యత, నిరుద్యోగం మొదలైన సమస్యలను పరిష్కరించడానికి ప్రజలే ప్రధాన పాత్ర వహిం చాలి; ఈ కృషిలో ప్రజలదే కేంద్రస్థానం అని ప్రకటించారు.\nఈ సమావేశాల పట్ల ప్రభుత్వేతర సంస్థలు చూపిన ఆసక్తి, ప్రపంచదేశాల నాయకులకు ఈ విశ్వాసాన్ని కలిగించింది. అందుకే ప్రాథమిక స్థాయి నుంచి ఈ సమస్యలను తొలగించు కుంటూ రావాలని పిలుపునిచ్చారు."
    },
    {
        "story_id": "1995_04_01",
        "chunk_id": "1995_04_01_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "వార్తలు-విశేషాలు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "సాంఘికాభివృద్ధి",
            "కోపెన్హాగన్",
            "పేదరికం",
            "నిరక్షరాస్యత",
            "పి.వి. నరసింహారావు"
        ],
        "language": "TELUGU",
        "text": "ఈ సమావేశాల పట్ల ప్రభుత్వేతర సంస్థలు చూపిన ఆసక్తి, ప్రపంచదేశాల నాయకులకు ఈ విశ్వాసాన్ని కలిగించింది. అందుకే ప్రాథమిక స్థాయి నుంచి ఈ సమస్యలను తొలగించు కుంటూ రావాలని పిలుపునిచ్చారు.\n“మానవజాతి, వినాశం కలిగించే మారణాయు ధాలను పరిపుష్టం చేయడానికే దాదాపు 20వ· శతాబ్దం అంతా వెచ్చించింది. ఈ శతాబ్దం అంతమవుతూన్న ఈ సమయంలోనైనా, మానవ జాతి తన మహత్తరమైన కృషిని నిర్మాణాత్మక మైనదిశలో మళ్ళించే శుభసూచనలు కనిపిస్తు న్నాయి. పరస్పర ఆధారంతో సాగుతూన్నఈ ప్రపం చంలో పేదరికం, నిరక్షరాస్యత మొదలైన రుగ్మ తలను నిర్మూలించడానికి అంతర్జాతీయ సహ కారం ఒక్కటే తరుణోపాయం,\" అన్నారు మన ప్రధాని శ్రీ పి.వి. నరసింహారావు."
    },
    {
        "story_id": "1995_04_02",
        "chunk_id": "1995_04_02_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "దేవుడే దిగివచ్చాడు!",
        "author": "జొన్నలగడ్డ రామలక్ష్మి",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "దురాశ",
            "పశ్చాత్తాపం",
            "దేవుడు",
            "పరోపకారం",
            "అప్పులు"
        ],
        "language": "TELUGU",
        "text": "ధర్మవరం అనే గ్రామంలో వుండే మోహనుడు మహా పిసినారి. తండ్రి మంచం పడితే వైద్యం చేయించలేదు. ఆయన పోయాడు. తల్లి దిగు లుపడితే పట్టించుకోలేదు. మరికొన్నాళ్ళకు ఆవిడా పోయింది. ఏ కోరికలూ తీరక అతడి భార్యాబిడ్డలు జీవచ్ఛవాల్లా బ్రతుకుతున్నారు. వడ్డీలకు అప్పులిచ్చి మోహనుడు లక్షలార్జిం చాడు.\nసుధాముడనే ఆయన మోహనుడింటి ఎదుటే వుంటున్నాడు. ఆయన దైవభక్తుడు. పరోపకారి. ఎన్నో పర్యాయాలు మోహనుడికి మంచి మాటలు చెప్పి చూశాడు. ప్రయోజనం లేకపోయింది.\nరుక్మిణి మోహనుడి భార్య. మహాపతివ్రత. భర్త మాటకెదురాడదు. ఆమెకిద్దరు కొడుకులు. వాళ్ళు తల్లీ, తండ్రీ చెప్పినట్లు నడుచుకుం టారు. రుక్మిణికీ, పిల్లలకూ మోహనుడి మీద తిరగబడమని సుధాముడెన్నో పర్యాయాలు చెప్పి చూశాడు. ప్రయోజనం కనబడ లేదు.\nమోహనుడి వద్దకు అప్పులకు వచ్చేవాళ్ళం దర్నీ సుధాముడు హెచ్చరించేవాడు. కానీ వాళ్ళు అమాయకులు. నీతికి కట్టుబడినవారు. మోహనుడు తమకు చేస్తున్న అన్యాయం ఏమీ లేదనీ, అంతా తమ కర్మ ఫలితమనీ వాళ్ళు నమ్మేవారు.\nఇదంతా చూసి సుధాముడికి కడుపుడికి పోయేది. మోహనుడి అన్యాయాలు అరికట్టే ఉపాయమేమీ తోచక చివరకు అతడొక నిర్ణయానికి వచ్చాడు; మోహనుణ్ణి చంపేయా లనుకున్నాడు.\n\"మోహనుడి వల్ల నాకే అపకారమూ జరగలేదు. మోహనుణ్ణి చంపడం వల్ల నాకే లాభమూ లేదు. ఇతరులకే! కాబట్టి అతణ్ణి చంపడం పరోపకారమే అవుతుంది,” అను కున్నాడు సుధాముడు.\nసుధాముడికొక ఆచారముంది. ఏ పని తలపెట్టినా ముందుగా రామాలయానికి వెళ్ళి కళ్ళు మూసుకుని, దేవుడి విగ్రహానికి దణ్ణం పెట్టి దీవించమని కోరతాడు. ఆ తర్వాతనే ఆ పని చేస్తాడు.\nఈ సారి కూడా సుధాముడు శ్రీరాముడి ఆలయానికి వెళ్ళాడు. ఆ సమయంలో ఆల యంలో పూజారి లేడు. సుధాముడి ప్రార్థన పూర్తయ్యాక కళ్ళు తెరవగానే, అతడికెదురుగా ముచ్చట గొలిపే రూపంతో పదహారేళ్ళ యువ కుడు కనిపించి, \"సుధామా! నేను దేవుణ్ణి. పదా, నీతో ఇంటికి వస్తాను,” అన్నాడు.\nసుధాముడాశ్చర్యపడి, “నువ్వు దేవుడివా? ఎలా నమ్మేది?"
    },
    {
        "story_id": "1995_04_03",
        "chunk_id": "1995_04_03_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "చందమామ కబుర్లు",
        "author": "చందమామ బృందం",
        "normalized_genre_code": "INFORMATION",
        "content_type": "STORY",
        "keywords": [
            "ఎన్నికలు",
            "విమానం",
            "పిల్లి",
            "అంటార్కిటికా",
            "పరిశుభ్రత"
        ],
        "language": "TELUGU",
        "text": "ముగ్గురే ముగ్గురు!\nఫిబ్రవరి-మార్చి నెలలలో శాసన సభలకు ఎన్నికలు జరిగిన నాలుగు రాష్ట్రాలలో అరుణాచల ప్రదేశ్ ఒకటి. కామెంగ్ జిల్లా త్రిశినో బురాగోన్ నియోజకవర్గంలో చక్కూ అనే గ్రామం ఉన్నది. అడవులలో మూడు రోజుల ప్రయాణం తరవాతే ఆ గ్రామాన్ని చేరుకోవడం సాధ్యమవుతుంది. చక్కూ గ్రామంలో ఎన్నికల అధికారులు బ్యాలట్ బాక్స్లు, బ్యాలట్ పేపర్లు, మార్కింగ్ఇంక్ మొద లైన సరంజమాతో పోలింగ్ కేంద్రాన్ని పకట్బందీగా ఏర్పాటుచేశారు. ఇంతకూ ఆ గ్రామంలో ముగ్గురే ఓటర్లు ఉన్నారు! మనదేశంలో ప్రజాస్వామ్యానికి ఇచ్చే ప్రాముఖ్యతను ఇది చాటుతున్నది!\nపైలట్లేని విమానం!\nఫిబ్రవరి 26 తేదీ అమెరికాలోని హావర్డ్ నుంచి ఒక జెప్లిన్ విమానం బయలుదేరింది. ఆ విమానం 70 మీటర్లు పైకి ఎగురుతున్నప్పుడే దానిని నడిపే పైలటు గుండెపోటు వచ్చి, అప్పటికప్పుడే మరణించాడు. ఆ విమానంమాత్రం ఆగలేదు. అలాగే 3,000 మీటర్లు ఎత్తుకు వెళ్ళి, రెండు గంటలు ప్రయాణం తరవాత ఉత్తర కాలిఫోర్నియాలో, మనుషులు లేనిచోట నేల మీదకు దిగింది. తమ ఇళ్లపై పడుతుందని భయభ్రాంతులయిన అక్కడి ప్రజలు ప్రమాదం తప్పిందని సంతోషించారు!\nచిరునామాలేని పిల్లి!\nబంగ్లాదేశ్లోని చాంద్పూర్ నుంచి రాజధాని ఢాకా వరకు 65కి. మీ. దూరం ఒక పిల్లి తపాలాశాఖసంచీలో ఉత్తరాలతో పాటు ప్రయాణం చేసింది. కాని దాని మెడకు చిరునామా చీటీ లేదు! తపాలాఫీసు లో ఉత్తరాల సంచీ విప్పగానేమ్యావంటూ ఆ పిల్లి బయటకు దూకింది. ఆ సంచీని రైలులోకి ఎత్తి విసిరినప్పుడు కాని,వెలుపలికి వేసినప్పుడుగాని పిల్లి నోరువిప్ప లేదు. ఫిబ్రవరి ఇరవై అయిదవ తేదీ ఇది జరి గింది. అయినా సంచీలోకి పిల్లిఎలా వచ్చిందన్న విషయంతపాలాశాఖవారికి ఇంకాఅంతుబట్టలేదు!\nపరిశుభ్రత\nఅంటార్కిటికా అనగానే తెల్లటి మంచు మన కళ్ళ ముందు మెదులుతుంది. అక్కడి మెక్మర్డో స్టేషన్ అనే చిన్న పట్టణం జనాభా వేసవిలో 1,200; చలికాలంలో 200 మాత్రమే. ఇక్కడి ప్రజలు ఊరి వెలుపలి పల్లాలలో చెత్తా చెదారంతో మంటలు వేసేవాళ్ళు. తినగా మిగిలిన పదార్థాలను అక్కడి పల్లాలలో పడవేసేవాళ్ళు. వీటిని తినడానికి సముద్రపు కాకుల వంటి పక్షులు వచ్చేవి. అది చాలా కలుషిత ప్రాంతంగా ఉండేది. పర్యావరణపరిరక్షకులుకొందరు పూను కుని అక్కడి వారికి పరిశుభ్రతను గురించి తెలి యజెప్పడంతో ఇప్పుడు పరిస్థితి మెరుగయింది."
    },
    {
        "story_id": "1995_04_04",
        "chunk_id": "1995_04_04_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "చంద్రరేఖ స్వయంవరం",
        "author": "రాఘవరాజు పట్టాభిరామరాజు రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "చంద్రరేఖ",
            "సూర్యతేజ",
            "చదరంగం",
            "స్వయంవరం",
            "విక్రమార్కుడు"
        ],
        "language": "TELUGU",
        "text": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపై నుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానం కేసి నడవసాగాడు. అప్పుడు శవం లోని బేతాళుడు, “రాజా, ఇంత అర్ధరాత్రివేళ, భయం కొలిపే ఈ శ్మశానంలో మొక్కవోని నీ పట్టుదలా, కఠోరదీక్షా చూస్తూంటే నువ్వెంత సాహసవంతుడివో తెలుస్తుంది. అయితే, ఒక్కొ క్కసారి మితిమించిన పట్టుదలా, సాహసాల వల్ల చివరకు సాధించినది ఏమీ లేకపోవచ్చు. అయోగ్యుడూ, అసమర్థుడూ కూడా కొన్ని సందర్భాలలో అదృష్టదేవత కరుణిస్తే అందల మెక్కిన సంఘటనలు కోకొల్లలు. ఇందుకు నిదర్శనంగా, స్త్రీ సహజమైన జాలితో ఒక అయోగ్యుణ్ణి వివాహమాడిన అపురూప సౌందర్యవతి అయిన ఒకానొక యువరాణి కథ చెబుతాను, శ్రమ తెలియకుండా, విను,” అంటూ ఇలా చెప్పసాగాడు:\nపూర్వం కనకపురి రాజ్యాన్ని జయకేతను డనే రాజు పాలించేవాడు. ఆయన కుమార్తె చంద్రరేఖ అద్భుత సౌందర్యవతి. ఆమెకు చదరంగంలో మంచి ప్రావీణ్యం వుండేది. రాజు జయకేతనుడు చదరంగంలో అత్యంత ప్రతిభావంతుడు కావడంతో, ఆమెకు బాల్యం నుంచే మంచి శిక్షణయివ్వడంవల్ల, చంద్రరేఖ చదరంగంలో రాటుతేలింది.\nఇలావుండగా ఒకనాడు చంద్రరేఖ వివాహ ప్రసక్తి వచ్చింది. ఆమె, తండ్రితో, \"నాన్నగారూ! నన్ను చదరంగంలో ఓడించిన రాకుమారుణ్ణి వివాహమాడతాను. నాతో మొదటిసారి ఆడి ఓడిపోయిన రాకుమారుడికి నూరు కొరడా దెబ్బలు శిక్ష. రెండవసారి ఓడిపోతే, తిరిగి జీవితంలో వివాహం మాట తలపెట్టనని కులదైవం మీద ప్రమాణం చెయ్యాలి. ఇక, మూడవసారి కూడా ఓడిపోతే ఉరిశిక్షకు గురికావలసి వుంటుంది. ఈవిధంగా చాటింపు వేయించండి,” అన్నది.\nఆమె వింత కోరికకు జయకేతనుడు ఆశ్చర్యపోయాడు. అయినా, కుమార్తె మొండి పట్టుదల తెలిసిన వాడవడంచేత, ఆమె కోరిన విధంగా చాటింపు వేయించాడు.\nకొంత మంది రాకుమారులు, జగదేకసుం దరి అయిన చంద్రరేఖను వివాహమాడాలని చదరంగం పోటీలో పాల్గొన్నారు. వాళ్ళందరూ చదరంగంలో అంతో ఇంతో ప్రావీణ్యం కల వాళ్ళే, కానీ అద్భుతనైపుణ్యం కలిగిన యువ రాణీకి సమఉజ్జీలు కాలేకపోయారు. పోటీలో పాల్గొనడం, గడియకాలం గడవకముందే పరాజితులు కావడం పరిపాటయి పోయింది. వాళ్ళు స్వయంవర నియమం ప్రకారం వంద కొరడాలు దెబ్బలు తిని, అవమాన భారంతో తమ తమ రాజ్యాలకు తిరిగిపోయారు. ఏ ఒక్కరూ యువరాణితో రెండవసారి పోటీలో పాల్గొనడానికి సిద్ధపడలేదు.\nఇలా వుండగా చారుశీల నగరాన్ని పాలించే సూర్యతేజకు ఈ వింత స్వయం వరం వార్త తెలిసింది. అతడు అవివాహితుడు. అంతకుముందే చారులద్వారా రాకుమారి చంద్రరేఖ అద్భుతమైన సౌందర్యాన్ని గురించి విని వున్నాడు."
    },
    {
        "story_id": "1995_04_04",
        "chunk_id": "1995_04_04_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "చంద్రరేఖ స్వయంవరం",
        "author": "రాఘవరాజు పట్టాభిరామరాజు రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "చంద్రరేఖ",
            "సూర్యతేజ",
            "చదరంగం",
            "స్వయంవరం",
            "విక్రమార్కుడు"
        ],
        "language": "TELUGU",
        "text": "ఇలా వుండగా చారుశీల నగరాన్ని పాలించే సూర్యతేజకు ఈ వింత స్వయం వరం వార్త తెలిసింది. అతడు అవివాహితుడు. అంతకుముందే చారులద్వారా రాకుమారి చంద్రరేఖ అద్భుతమైన సౌందర్యాన్ని గురించి విని వున్నాడు.\nఆనాటివరకూ చదరంగం ఆటలో ప్రాథ మిక పరిజ్ఞానం కూడా లేని సూర్యతేజ. చద రంగం నేర్చుకోవాలని నిశ్చయించుకున్నాడు. అతడు చదరంగంలో పోటీలు నిర్వహించి, అందులో ప్రథముడుగా వచ్చిన విశ్వనాథుడు అనేవాడిద్వారా, చదరంగంలోని మెళుకువలు తెలుసుకోసాగాడు. ఈవిధంగా సూర్యతేజ ఆరునెలల పాటు చదరంగాన్ని కఠోరసాధన చేశాడు.\nఒకనాడు విశ్వనాధుడు, సూర్యతేజతో, “మీ శిక్షణ పూర్తయింది, మహారాజా! నాకు సెలవిప్పించండి.\" అన్నాడు.\nసూర్యతేజ అతడికి విలువైన బహుతు లిచ్చి, చంద్రరేఖతో చదరంగం పోటీలో పాల్గొ నేందుకు కనకపురికి బయలుదేరాడు.\nకొంత మంది ప్రముఖ రాజోద్యోగులు, చంద్రరేఖ తల్లిదండ్రుల సమక్షంలో చదరం గంపోటీ ప్రారంభమైంది. మొదటి సారిగా చంద్రరేఖ సౌందర్యాన్ని చూసిన సూర్యతేజ చకితుడయ్యాడు. అందుకు కారణం, తన చారులు వర్ణించిన దానికంటే ఆమె గొప్ప సౌందర్యవతి.\nపోటీ ఆసక్తికరంగా కొనసాగుతున్నది. చదరంగం బల్లమీద పావుల్ని ఇద్దరూ చక చకా కదుపుతున్నారు. సూర్యతేజ ఎంత నేర్పుగా ఆడినా, చంద్రరేఖ అమోఘ ప్రావీ ణ్యంముందు నిలవలేకపోతున్నాడు. రెండు గడియలు గడిచే సరికి సూర్యతేజ రాజును, చంద్రరేఖ బందీ చేసింది. యువరాణి గెలిచి నందుకు అందరూ హర్షధ్వానాలతో అభినం దించారు.\nఇద్దరు భటులు కొరడాలతో ముందుకు వస్తుంటే, యువరాణి సూర్యతేజ కేసి జాలిగా చూసింది. ఇక సూర్యతేజ తన రాజ్యానికి బయలుదేరతాడని అంతా అను కున్నారు. కానీ, అందరి అంచనాలనూ తల్ల కిందులుచేస్తూ, సూర్యతేజ రెండవసారి పోటీలో పాల్గొనడానికి సిద్ధపడ్డాడు.\nఇది చూసి, \"రెండవ సారి యువరాణి వారి చేతిలో ఓడిపోతే, పాటించవలసిన నిబంధన ఏమిటో మీకు తెలుసుగదా! జీవి తంలో మరొక స్త్రీని పెళ్ళి చేసుకోనని కుల దైవం మీద ప్రమాణంచెయ్యాలి, \"అని కనక పురి మహామంత్రి ఆదిత్యమల్లు, సూర్యతేజను హెచ్చరించాడు.\n“ఒకవేళ ఈ నిబంధన మీరు విధించక పోయినా, నేను మరొక స్త్రీని వివాహం చేసు కునే అవకాశంలేదు. మీ సంతృప్తి కోసం, మీరు కోరినట్లే ప్రమాణం చేస్తున్నాను,” అని సూర్యతేజ తమ కులదైవమైన పరమ శివుడి మీద ప్రమాణం చేశాడు.\nఇప్పుడు రెండవసారి పోటీ ప్రారంభమైంది."
    },
    {
        "story_id": "1995_04_04",
        "chunk_id": "1995_04_04_03",
        "chunk_index": 3,
        "year": 1995,
        "month": 4,
        "source_path": "1995/చందమామ_1995_04.json",
        "title": "చంద్రరేఖ స్వయంవరం",
        "author": "రాఘవరాజు పట్టాభిరామరాజు రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "చంద్రరేఖ",
            "సూర్యతేజ",
            "చదరంగం",
            "స్వయంవరం",
            "విక్రమార్కుడు"
        ],
        "language": "TELUGU",
        "text": "ఇప్పుడు రెండవసారి పోటీ ప్రారంభమైంది.\nఈ సారి సూర్యతేజ తన సర్వశక్తులూ ఒడ్డి ప్రతిఎత్తు వేయసాగాడు. చంద్రరేఖ మాత్రం నల్లేరు మీద నడకలా చకచకా ఎత్తులు వేస్తున్నది. ఆమె వేగానికి, నైపుణ్యానికి సూర్య తేజ అబ్బురపడసాగాడు. ఇంతలో ఒకసారి ఆమె సమ్మోహన రూపాన్ని చూస్తూ ఏదో పరధ్యాసలో ఉండి, ఒక లిప్తకాలం అతడి ఏకాగ్రత చెదిరింది. మంత్రిని జరపాలని మనసులో అనుకుంటూనే ఏనుగును జరి పాడు. ఆ దశలో అది కీలకమైన తప్పు. అంతే - ఒక అద్భుతమైన ఎత్తుతో చంద్రరేఖ, సూర్యతేజను ఓడించింది. మరొకసారి అం దరూ ఆమెను గొప్పగా హర్షధ్వానాలతో అభి నందించారు.\nఇప్పుడు సూర్యతేజ చారుశీలనగరానికి బయలుదేరడం ఖాయం అని అంతా భావిం చారు. అయితే, సూర్యతేజ మూడవసారి పోటీకి సిద్ధపడ్డాడు. అతడి మొండి పట్టుదలకు అంతా నివ్వెరపోయారు. రాజు జయకేతనుడు ముందుకు వచ్చి సూర్యతేజ భుజం మీద చెయ్యి వేసి, “రాకుమారా! నువ్వు యువకు డివి, క్షాత్రవిద్యలలో ఆరితేరినవాడివి, ఎంతో భవిష్యత్తున్నవాడివి. ఒక రాజ్యపాలకుడుగా నీకెన్నో బాధ్యతలున్నాయి. అవన్నీ మరచి పోయి ప్రాణాన్ని పణంగా పెట్టి, ఈ పోటీలో పాల్గొనవద్దు. నామాట విని మీ రాజ్యానికి తిరిగి వెళ్ళు,\" అని హితవు చెప్పాడు.\nదానికి సూర్యతేజ మందహాసం చేసి, “నా క్షేమంకోరి మీరిచ్చిన సలహాకు కృతజ్ఞుణ్ణి. పెద్దలు జయాపజయాలు దైవాధీనాలంటారు గదా? ఈసారి నేను గెలవవచ్చు,” అన్నాడు.\nఈ సంభాషణ వింటున్న రాకుమారి, సూర్యతేజ పట్టుదలకు ఆశ్యర్యపోయింది. తన ప్రాణాన్ని పణంగా పెట్టి, అతడు తనతో మరొకసారి పోటీకి సిద్ధపడడం అపూర్వం అనిపించింది. ఆమె సూర్యతేజ కేసి ఒకటి రెండు క్షణాలు కన్నార్పకుండా చూసి, రాజు జయకేతనుడితో, \"నాన్నగారూ! నేను ఈ పోటీలో ఓడినట్లు అంగీకరిస్తున్నాను!” అన్నది సిగ్గుతో తలవంచుకుంటూ.\nపోటీని చూస్తున్న వారందరికీ ఎక్కడలేని ఆశ్చర్యం కలిగింది. రెండుసార్లు సూర్యతేజపై సులభంగా నెగ్గిన యువరాణి, ఇప్పుడు పోటీలో పాల్గొనకుండానే ఓటమిని అంగీకరిం చడం, వాళ్ళను అయోమయ స్థితిలో పడ వేసింది.\nరాజు జయకేతనుడు మాత్రం ఏదో అర్థ మయిన వాడిలా తలపంకించి, “సరి అయిన సమయంలో సరిఅయిన నిర్ణయం తీసుకున్నా వమ్మా!\" అంటూ కుమార్తెను అభినందిం చాడు."
    },
    {
        "story_id": "1995_04_04",
        "chunk_id": "1995_04_04_04",
        "chunk_index": 4,
        "year": 1995,
        "month": 4,
        "source_path": "1995/చందమామ_1995_04.json",
        "title": "చంద్రరేఖ స్వయంవరం",
        "author": "రాఘవరాజు పట్టాభిరామరాజు రచన",
        "normalized_genre_code": "BETAALA_KATHA",
        "content_type": "STORY",
        "keywords": [
            "చంద్రరేఖ",
            "సూర్యతేజ",
            "చదరంగం",
            "స్వయంవరం",
            "విక్రమార్కుడు"
        ],
        "language": "TELUGU",
        "text": "రాజు జయకేతనుడు మాత్రం ఏదో అర్థ మయిన వాడిలా తలపంకించి, “సరి అయిన సమయంలో సరిఅయిన నిర్ణయం తీసుకున్నా వమ్మా!\" అంటూ కుమార్తెను అభినందిం చాడు.\nబేతాళుడు ఈ కథ చెప్పి, \"రాజా, సూర్య తేజ మొదటిసారి చదరంగం పోటీలో ఓడి నప్పుడు, చంద్రరేఖతో తాను సరితూగలేనని గ్రహించి వుండాలి. అలాకాక, తిరిగి రెండవ సారి, మూడవసారి పోటికి సిద్ధపడడం మూర్ఖ త్వంకాదా? ఏదో స్త్రీ సహజమైన జాలితో మూడవసారి యువరాణి పోటీకి దిగకుండానే, తను ఓడినట్లు చెప్పబట్టి సరిపోయింది. అలా కానప్పుడు, సూర్యతేజ ప్రాణాలు దక్కేవి కాదుగదా! ఇక, సరిఅయిన సమయంలో సరిఅయిన నిర్ణయం తీసుకున్నావని, రాజు జయకేతనుడు కుమార్తెను అభినందించ డంలో సందర్భశుద్ధి వున్నట్లు కనిపించడం లేదు. ఈ సందేహాలకు సమాధానం తెలిసి కూడా చెప్పకపోయావో, నీ తల పగిలిపో తుంది,\" అన్నాడు.\nదానికి విక్రమార్కుడు, \"చదరంగంలో తను చంద్రరేఖకు సరిజోడుకాదని సూర్యతేజ, మొదటి ఆటలో ఓడినప్పుడే గ్రహించలేనంత మూర్ఖుడు కాదు. అయినా రెండవసారీ, మూడవసారీ కూడా ఆమెతో పోటీకి సిద్ధ పడ్డాడంటే, అతడికి ఆమెపైగల గాఢమైన అనురాగాన్ని తెలియజేస్తుంది. ఈ సంగతి కుశాగ్రబుద్ధి గల చంద్రరేఖ గుర్తించడం ఏమీ కష్టం కాదు. నిజానికి చంద్రరేఖ తన స్వయంవరానికంటూ నిర్వహించిన చదరం గంపోటీ ఒక సాకు మాత్రమే. మూడు అంచె లుగా నిర్ణయించబడ్డ ఈ పోటీలో, సూర్య తేజ ఒక్కడే మొదటి రెండు అంచెలు దాటి, మూడవ అంచె పోటీకి తన ప్రాణాన్ని పణంగా పెట్టి సిద్ధపడ్డాడు. చంద్రరేఖ కోరు కున్నది సరిగ్గా అన్నిటా యోగ్యుడైన ఇటువంటి భర్తనే. తన ఆశ ఫలించిందని గ్రహించగానే, ఆమె తెలివితేటలతో వ్యవహరించి, తను ఓడినట్టు ప్రకటించింది. ఇందులో జాలి అంటూ ఏమీ లేదు. ఇది గ్రహించిన జయ కేతనుడు కుమార్తె నిర్ణయాన్ని అభినందిం చాడు,” అన్నాడు.\nరాజుకు ఈ విధంగా మౌనభంగం కలగ గానే, బేతాళుడు శవంతోసహా మాయమై, తిరిగి చెట్టెక్కాడు."
    },
    {
        "story_id": "1995_04_05",
        "chunk_id": "1995_04_05_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "తెలివితేటలు",
        "author": "కొనే నాగవెంకట ఆంజనేయులు",
        "normalized_genre_code": "MORAL_STORY",
        "content_type": "STORY",
        "keywords": [
            "తెలివితేటలు",
            "అమాయకత్వం",
            "నాణేలు",
            "దీర్ఘకాలిక లాభం",
            "మాధవుడు"
        ],
        "language": "TELUGU",
        "text": "హేలాపురి నివాసి వరహాలయ్య కుమారుడు మాధవుడు, ఎనిమిదేళ్ళవాడు. తల్లిదండ్రు లకు కడగొట్టువాడు కావడంతో, అల్లారు ముద్దుగా పెరిగాడు. చురుకైనవాడు, తెలివైన వాడు అని బంధువులంతా వాణ్ణి మెచ్చుకునే వారు.\nఅయితే, ఇంత తెలివిగలవాడని పేరు తెచ్చుకున్న మాధవుడు, ఒకే ఒక్క విషయంలో మాత్రం అతితెలివితక్కువగా ప్రవర్తించేవాడు. అదెలాగంటే, ఒకసారి ఒకబంధువు వరహా లయ్య ఇంటికి వచ్చాడు, ఏదో పనిమీద. ఆబంధువు తిరిగి వెళ్ళిపోయేముందు జేబు లోంచి ఒక వెండి నాణెం, రాగినాణెం తీసి మాధవుడి ముందు పెట్టి, ఆరెండు నాణాల్లో ఏదో ఒక నాణెం తీసుకోమన్నాడు. మాధవుడు వెంటనే రాగినాణెం తీసుకున్నాడు.\nఇది చూసి ఆ బంధువు తెల్లబోయాడు. ఎంతో తెలివిగలవాడని పేరు తెచ్చుకున్న మాధవుడు, విలువైన వెండి నాణెం తీసుకో కుండా, రాగి నాణెం ఎందుకు ఎంచుకున్నాడో అర్థం కాలేదా బంధువుకు. ఆయన మాధవుడి తెలివితక్కువతనానికిలోలోపలనవ్వుకుంటూ, వెండినాణాన్ని తన జేబులో వేసుకుని వెళ్ళి పోయాడు.\nఈ జరిగిన విషయం దాగలేదు. ఆనోటా ఆనోటా పడి ఊరిలో చాలామందికి తెలిసి పోయింది. తండ్రి వరహాలయ్యను మించిన తెలివితేటలతో, వ్యాపారంలో లక్షలార్జిస్తాడని అందరూ అనుకునే మాధవుడు, ఇంత అమాయకుడూ, తెలివితక్కువవాడూనా అని నవ్వుకోసాగారు.\nఆనాటి నుంచీ మాధవుడి తెలివితక్కువ తనం చూసి వినోదించేందుకు ఊరిలోని వాళ్ళు, తరచుగా వాడిముందు ఒక వెండి నాణెం, ఒక రాగి నాణెం వుంచేవాళ్ళు. ప్రతి సారీ వాడు రాగినాణెం తీసుకునేవాడు. ఇది చూసేవాళ్ళందరికీ మంచి వినోదంగా వుండి, నవ్వుకునేవాళ్ళు.\nఇలా వుండగా, ఒకరోజున వరహాలయ్య ఇంటికి సోమయ్య అనే బంధువు ఒకాయన వచ్చాడు. ఆయన వరసకు మాధవుడికి మామ అవుతాడు. ఊరివాళ్ళ ద్వారా ఆయ నకు మాధవుడి వెండి - రాగి నాణేలసంగతి తెలిసింది. ఇది విని ఆయన చాలా బాధ పడ్డాడు. వరహాలయ్య నలుగురి సంతానంలో, మాధవుడొక్కడే మగ పిల్లవాడు. వాడు పెద్ద వాడయ్యాక, తండ్రి వ్యాపారాన్ని దక్షతతో నడపలేకపోగా, ఉన్న ఆస్తి పాస్తుల్ని చిన్నా భిన్నం చేయగలడని ఆయనకు తోచింది.\nసోమయ్య వారం రోజులపాటు ఊళ్ళో తన పనులు చూసుకుని, తిరిగి వెళ్ళేరోజున మాధవుణ్ణి దగ్గరకు పిలిచి, తన చేతిలోని వెండి, రాగి నాణాలను వాడికి చూపుతూ, “ఒరే, నీకిష్టమైంది. ఏదో ఒకటి తీసుకో!\" అన్నాడు."
    },
    {
        "story_id": "1995_04_05",
        "chunk_id": "1995_04_05_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "తెలివితేటలు",
        "author": "కొనే నాగవెంకట ఆంజనేయులు",
        "normalized_genre_code": "MORAL_STORY",
        "content_type": "STORY",
        "keywords": [
            "తెలివితేటలు",
            "అమాయకత్వం",
            "నాణేలు",
            "దీర్ఘకాలిక లాభం",
            "మాధవుడు"
        ],
        "language": "TELUGU",
        "text": "సోమయ్య వారం రోజులపాటు ఊళ్ళో తన పనులు చూసుకుని, తిరిగి వెళ్ళేరోజున మాధవుణ్ణి దగ్గరకు పిలిచి, తన చేతిలోని వెండి, రాగి నాణాలను వాడికి చూపుతూ, “ఒరే, నీకిష్టమైంది. ఏదో ఒకటి తీసుకో!\" అన్నాడు.\nమాధవుడు చప్పున రాగి నాణెం తీసు కున్నాడు. మాధవుడి తెలివితక్కువతనానికి, అందరిలా సోమయ్య హేళనగా నవ్వకపోగా, ఎంతో జాలిగా, “ఒరే, బాబూ! విలువైన వెండి నాణెం తీసుకోకుండా, రాగినాణెం తీసుకు న్నావేం? నువ్వు మరీ అంతమూర్ఖుడివా!” అన్నాడు.\nదానికి మాధవుడు కాస్త చిన్న గొంతుతో, \"మామయ్యా! నేను వెండి నాణెం తీసుకోవడం మొదలు పెడితే, ఊళ్ళో ఎవ్వరూ తమ వినో దంకోసం, నాతో ఈ ఆట ఆడరు కదా! అప్పుడు కనీసం నాకు రాగి నాణెం కూడా దక్కదు. ఇలా ఎప్పుడూ రాగి నాణాలే తీసు కోవడం వల్ల, నా దగ్గరున్న ఇంత పెద్ద రేకు డబ్బా వాటితో నిండిపోయింది. చూడు!” అంటూ గదిలోకి పోయి బాగా బరువుగా వున్న ఒక రేకు డబ్బా తెచ్చి సోమయ్యకు చూపించాడు.\nడబ్బా నిండుగా వున్న రాగి నాణేలను చూసి సోమయ్య తెల్లబోయాడు. ఆయన ఏదోఅనబోయేంతలోమాధవుడు, “మామయ్యా! ఈ సంగతి నువ్వు ఎవరితోనూ అనకు,” అన్నాడు."
    },
    {
        "story_id": "1995_04_06",
        "chunk_id": "1995_04_06_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "మనదేశపు కోటలు - 3",
        "author": "3 © Amrita Bharati, Bharatiya Vidya Bhavan, 1995",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "రాజపుత్రులు",
            "చిత్తోర్ కోట",
            "కుంభల్ ఘడ్",
            "రాణా ప్రతాప్",
            "అక్బర్"
        ],
        "language": "TELUGU",
        "text": "చి త్రాంగదమోరీ ఏడవ శతాబ్దంలో చిత్రకూటం కోటను నిర్మించాడు.\nవంద సంవత్సరాల అనంతరం సుప్రసిద్ధ గుహిల్ నాయకుడు బప్పా రావల్ దానికి చిత్తోర్ అని పేరు పెట్టి తన నివాసంగా చేసుకున్నాడు.\nఆయన వంశస్థులయిన శిశోదియులు చిత్తోర్ను దాదాపు 800 సంవత్సరాలు పాలించారు. కోట ప్రాంగణంలో ఈనాటికీ నిలచి ఉన్న 'విజయ స్తంభాన్ని' - 1458వ సం||లో మాల్వా సుల్తానుపై తన విజయానికి చిహ్నంగా కుంభరాణా నిర్మించాడు. 9 అంతస్తులు గలిగిన ఈ స్తంభం ఎత్తు 36 మీ||. దీనిని నిర్మించడానికి దాదాపు పదేళ్ళు పట్టింది. చిత్తోర్ కోట-వైశాల్యంలో మనదేశంలోని మిగిలిన అన్ని కోటలకన్నా చాలా పెద్దది. ఈ కోట లోపల తాగడానికీ, వ్యవసాయానికి కావలసిన నీళ్ళు సరఫరా చేయడానికి చాలినన్ని బావులు, దిగుడుబావులు ఉన్నాయి. ఈ కోట - రెండేళ్ళ ముట్టడిని తట్టుకోగలదు.\n1567వ సం||లో అక్బర్ నాయకత్వంలో మొగల్సేనలు : చిత్తోర్ కోటను ముట్టడించాయి. రాజు రాణా ఉదయ సింహుడు కోట రక్షణను జయమల్లు, పట్టా అనే ఇద్దరు సేనానాయకులకు అప్పగించి, ఆరావళీ పర్వతాలకు వెళ్ళిపోయాడు.\nవారిలో లోహర్లు అనబడేకమ్మరులుతాము చిత్తోర్ కోటకు తిరిగి వచ్చేంతవరకు బళ్ళలోనే నివసించగలమని శపథం చేశారు. ఆనాటి నుంచి వాళ్ళు సంచార జీవనంప్రారంభించారు. వాళ్ళను 'గడియా లోహర్లు' అనిపిలిచేవారు. 1955వసం||లో సంప్రదాయ బద్ధంగా కోటలోపలికి తీసు కుని వెళ్ళేంత వరకు - అంటే దాదాపు 400 సం|| వాళ్ళు తమ శపథాన్ని కాపాడు కున్నారు.\nఉదయపూర్ సమీపంలోని కుంభల్ ఘడ్ను 1485వ సం||లో కుంభరాణా నిర్మించాడు. బ్రహ్మాండమైన ఆ కోట ప్రహరీగోడ ఆ ప్రాంతంలోని కొన్ని కొండల గుండా వెళుతుంది. 7 మీ|| వెడల్పుగల ఈ కోట గోడ మీద ఒక్కసారిగా 8 మంది అశ్వికులు స్వారీ చేయవచ్చు. ఈ కోట మీద చాలా సార్లు ముట్టడి జరిగింది. కాని అక్బర్ ఒక్కసారి మాత్రమే పట్టుకోగలిగాడు. అది కూడా స్వల్ప కాలమే తన అధీనంలో ఉంచుకోగలిగాడు.\nరాణాథంఖోర్ కోట 1192వ సం|| లో నిర్మించబడింది. ఇది కూడా అంతకు ముందున్న కోట ప్రదేశంలో - ఏడు కొండ లను కలుపుతూ నిర్మించబడింది. భరత్ పూర్, ఆగ్రా, జయపూర్, చిత్తోర్, గ్వాలియర్ కోటలకు సమాన దూరంలో కీలకమైన ప్రదేశంలో ఈ కోట నిర్మించబడింది. కొండలమధ్య, దట్టమైన అడవులతో ఉన్న ఈ కోట దురాక్రమణదారుల మార్గానికి బలమైన అవరోధంగా నిలిచింది."
    },
    {
        "story_id": "1995_04_06",
        "chunk_id": "1995_04_06_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "మనదేశపు కోటలు - 3",
        "author": "3 © Amrita Bharati, Bharatiya Vidya Bhavan, 1995",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "రాజపుత్రులు",
            "చిత్తోర్ కోట",
            "కుంభల్ ఘడ్",
            "రాణా ప్రతాప్",
            "అక్బర్"
        ],
        "language": "TELUGU",
        "text": "రాణాథంఖోర్ కోట 1192వ సం|| లో నిర్మించబడింది. ఇది కూడా అంతకు ముందున్న కోట ప్రదేశంలో - ఏడు కొండ లను కలుపుతూ నిర్మించబడింది. భరత్ పూర్, ఆగ్రా, జయపూర్, చిత్తోర్, గ్వాలియర్ కోటలకు సమాన దూరంలో కీలకమైన ప్రదేశంలో ఈ కోట నిర్మించబడింది. కొండలమధ్య, దట్టమైన అడవులతో ఉన్న ఈ కోట దురాక్రమణదారుల మార్గానికి బలమైన అవరోధంగా నిలిచింది.\n1209 - 1569 మధ్యకాలంలో దీని మీదికి 13 సార్లు దాడి జరిగింది. హమ్మీర్ దేవా కాలంలో, తిరగుబాటు చేసిన అల్లాఉద్దీన్ ఖిల్జీ సేనాధిపతి ఒకడు కోరడంతో అతనికి ఇక్కడ ఆశ్రయం ఇవ్వ బడింది. ఆ సమయంలో అల్లాఉద్దీన్ ఖిల్జీ సేనలు ముట్టడి జరిపాయి. కాని పట్టుకోలేక పారిపోయాయి.\n1301వ సం||లో జరిగిన రెండవ ముట్టడికి అల్లాఉద్దీన్ స్వయంగా నాయకత్వం వహించాడు. ఆ సమయంలో సామ్మీర్ మంత్రులిద్దరుద్రోహంతలపెట్టారు. వారి కుట్ర ఫలితంగా కోట పతనమయింది. యుద్ధంలో హమ్మీర్ మరణించాడు. సాహస వీరుడయిన ఆయన సేనాధిపతి మహమ్మదు షాను శత్రువులు పట్టుకుని చంపేశారు.\n1569వ సం||లో ఈ కోటను అక్బర్ ముట్టడిం చాడు. కోట గోడలను పగలగొట్టడానికి 200 ఎడ్లు పూన్చిన బళ్ళమీద బ్రహ్మాండమైన ఫిరంగులు తెచ్చారు. కాని కోటను పట్టుకోవడం మాత్రం సాధ్యంకాలేదు. ముట్టడి కొంతకాలం కొనసాగింది. ఆఖరికి అక్బర్. అంబర్ రాజా భగవాన్దేస్ను, రాణా థంభోర్ రాజు రావు సూర్జన్ హడా వద్దకు శాంతి మంతనాలకు పంపాడు. ఒప్పందం ఏర్పడి ఆ ప్రాంతంలో మళ్ళీ శాంతి నెలకొన్నది..\nకోట చుట్టూ ఉన్న అడవి ఇప్పుడు పులుల శరణాలయంగా మారింది.\nమార్వార్ రాజధాని మాండోర్. 15వ శతాబ్దంలో రాధోడ్ రాజు రావ్ జోధా, రాజధానిని అక్కడి నుంచి 9 కి.మీ. దూరంలో ఉన్న కొండమీదికి మార్చాలని నిర్ణయించాడు. ఆయన తన పేరు మీదుగా జోధ్పూర్ అనే నగరాన్ని ఏర్పరచి 1459వ సం||లో మెహ్రాన్ఘడ్ కోటను నిర్మించాడు.\nఈ ప్రాంతంలోని ఇతర కోటలలాగా కాకుండా, మెహ్రాన్ఫడ్ కోట మొగలుల, ఆఫ్ఘన్ల దాడుల కన్నా ఇరుగుపొరుగు రాజపుత్ర రాజుల దాడికి ఎక్కువగా గురయింది.\nఈ కోటలో ఇప్పటికీ కిల్కిలా, శంభుబాన్, ఘాజీఖాన్ అనే బ్రహ్మాండమైన ఫిరంగులు మంచి స్థితిలో పరిరక్షింపబడుతున్నాయి.."
    },
    {
        "story_id": "1995_04_07",
        "chunk_id": "1995_04_07_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "పోలయ్యనోటిదురుసు",
        "author": "వసుంధర",
        "normalized_genre_code": "HUMOR_STORY",
        "content_type": "STORY",
        "keywords": [
            "నోటిదురుసు",
            "కోపం",
            "హాస్యం",
            "గౌరి",
            "శాంతం"
        ],
        "language": "TELUGU",
        "text": "పోలయ్యకు ఆస్తిపాస్తులు అంతగా లేకపో యినా, గ్రామంలో బంధుబలగానికేం కొదవ లేదు. ఆ ఆసరా చూసుకుని, మరి నా అంత వాడు లేడన్నట్టు ప్రవర్తించేవాడు. అతడికి నోటిదురుసు ఎక్కువ. అందుకు బావమరిది రంగయ్య మందలించేవాడు. కానీ పోల య్యలో మార్పురాలేదు.\nఒకరోజున పోలయ్య పెరట్లో నూతి పళ్ళెం దగ్గర కాలుజారి పడిపోతూ, పక్కనేవున్న గన్నేరు చెట్టును పట్టుకుని నిలదొక్కుకున్నాడు. అయితే, అదేక్షణంలో చెట్టు ఊగడంతో కాలు మడత పడింది. అప్పుడే అటు వచ్చిన పోలయ్య భార్య సీతమ్మ, ఆ దృశ్యం చూసి కిలకిలా నవ్వింది.\nఅదిచూసి పోలయ్య కోపం పట్టలేక, “పతి వ్రతలు పుట్టిన దేశంలో పుట్టి, మహాపతివ్రత పేరుపెట్టుకుని మొగుడు బాధపడుతూంటే నవ్వుతావా? ఇలాంటి సిగ్గులేని ఆడపుట్టుక పుట్టేకంటే, ఏ ఏట్లోనో దూకి చావకూడదూ?” అన్నాడు.\nసీతమ్మ నవ్వుకుంటూనే అక్కడి నుంచి వెళ్ళిపోయింది.\nమడతపడ్డ కాలును పోలయ్య రెండు చేతులతో పట్టి సరిచేసుకున్నాడు. అయితే, కాలిమడమ నొప్పిచేసి అడుగు తీసి అడుగు వేయడం కష్టమయింది. ఎలాగో అడుగులు వేసి కుంటుకుంటూ పెరటి గుమ్మందాకా వచ్చాడు.\nఅప్పుడు వెనకనుంచి బావమరిది రంగయ్య అతణ్ణి పలకరించి, “ఏమిటి బావా! నూతిప ళ్ళెంనుంచి పెరటి గుమ్మం దగ్గరకు అడుగు వెయ్యడానికి అంతసేపు పట్టింది?” అన్నాడు.\n“అంటే – ఇంతసేపూ నువ్విక్కడే వుండి విడ్డూరం చూస్తున్నావన్నమాట. కాస్త చేయి ఆసరా ఇవ్వడానికి రాలేక పోయావా?” అన్నాడు పోలయ్య.\n\"నువ్వు కుంటుతూంటే ఆ వయ్యారపు నడకలు చాలా అందంగా వున్నాయి. బావా! అలా చూస్తూ ఈలోకాన్నే మరచిపోయాను,” అన్నాడు రంగయ్య.\n\"అన్నీ పెడబుద్ధులు. పెద్దవాడిని గౌరవిం చాలన్న ఇంగితం కూడా లేదు. ఇలాంటి బ్రతుకు బ్రతికే కంటే నూతిలో దూకి చావ కూడదూ,\" అన్నాడు పోలయ్య కోపంతో.\nరంగయ్య నవ్వుకుంటూ అక్కడినుంచి వెళ్ళిపోయాడు. పోలయ్య ఇంట్లోకి వచ్చి గడప దాటి వీధి తలుపు తీసేసరికి, అక్కడికి కుంటుకుంటూ ఒక బిచ్చగాడు వచ్చి నిలబడి, \"కుంటోణ్ణి బాబయ్యా! నాలుగు పైసలు ధర్మం యిప్పించండి.\" అన్నాడు.\nపోలయ్య అతి కష్టం మీద నాలుగడుగులు వేసి, “నా కాలూ కుంటిదయింది. కానీ నేను నీలాగా అడుక్కుంటున్నానా?” అన్నాడు.\n“అవసరంలేదు కాబట్టి అడుక్కోవడం లేదు. ఎలాగూ కుంటుతున్నారు గనక ఒక్క సారి నాలుగిళ్ళకూ వెళ్ళి అడుక్కుని చూడండి. నేనెంత కష్టపడుతున్నానో తెలుస్తుంది,” అన్నాడు బిచ్చగాడు.\n“దరిద్రపు వెధవా! కుళ్ళు గోతిలో పడి చావరా!\" అన్నాడు పోలయ్య కసిగా.\nబిచ్చగాడు నవ్వుకుంటూ అక్కడి నుంచి వెళ్ళిపోయాడు."
    },
    {
        "story_id": "1995_04_07",
        "chunk_id": "1995_04_07_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "పోలయ్యనోటిదురుసు",
        "author": "వసుంధర",
        "normalized_genre_code": "HUMOR_STORY",
        "content_type": "STORY",
        "keywords": [
            "నోటిదురుసు",
            "కోపం",
            "హాస్యం",
            "గౌరి",
            "శాంతం"
        ],
        "language": "TELUGU",
        "text": "బిచ్చగాడు నవ్వుకుంటూ అక్కడి నుంచి వెళ్ళిపోయాడు.\nపోలయ్య కుంటుతూ పోయి వీధి అరుగు మీద కూర్చునే సమయానికి, వీధిలో నలు గురు పోకిరీ కుర్రవాళ్ళు ఆడుకుంటున్నారు. వాళ్ళాడే గోళీకాయో, గోటీబిళ్ళో ప్రతిరోజూ పోలయ్యకు ఒక్క సారైనా తగులుతూంటుంది. పోలయ్య వాళ్ళ మీద మండిపడుతూంటాడు.\nఈ రోజు వాళ్ళు కొత్త రకం ఆట ఆడు తున్నారు. పరీక్షించి చూస్తే-వాళ్ళలో ఒకడు కళ్ళు మూసుకుని గుడ్డివాడిలా నటిస్తున్నాడు. ఇంకొకడు చెవుల పక్కన చేతులు పెట్టి చెవిటివాడిలా నటిస్తున్నాడు. మరొకడు వ్యా వ్యా అని ధ్వనులు చేస్తూ మూగవాడిలా నటిస్తున్నాడు. మిగిలిన వాడు ఎత్తి ఎత్తి అడుగులు వేస్తూ కుంటివాడిలా నటిస్తూ, \"మీ అందరి పేర్లు నాకు తెలియవుకాని, నా పేరు మాత్రం పోలయ్య!” అన్నాడు.\nఅంతా ఫక్కున నవ్వారు. వాడు అచ్చం పోలయ్యలాగే కుంటుతుంటే, గుడ్డివాడు కూడా కళ్ళు తెరిచేశాడు.\nపోలయ్య తిట్ల దండకం మొదలుపెట్టాడు. నలుగురూ అక్కడి నుంచి పారిపోయారు.\nఇంతలో అక్కడికి ఒక మనిషి వచ్చాడు. పోలయ్య వాడినేనాడూ చూసి వుండలేదు. ఎవరివని ఆయన అడిగే లోపలే వాడు, \"నేను సీతారామయ్య గారింట్లో కొత్తగా పాలేరు పనికి కుదిరానండి. పోలయ్య గారికి ఒక కబురు చెప్పి వెళ్ళాలండి,\" అన్నాడు.\n“నేనేరా పోలయ్యని!” అన్నాడు పోలయ్య.\n“అలా చెబితే నమ్మనండి. ఒకసారి నడిచి చూపించాలి. పోలయ్యగారు కుంటుతూ నడుస్తారని. ఇప్పుడే నలుగురు కుర్రాళ్ళు చెప్పారండి. పోలయ్య గారికి తప్ప ఇంకెవరికీ ఆ కబురు చెప్పొద్దని యజమాని గట్టిగా చెప్పాడండి,\" అన్నాడు పాలేరు.\n\"నేను నీకు నడిచి చూపించాలా? అంట్ల వెదవా? నీళ్ళులేని నాలుగు నిలువుల గోతిలో పడి చావు,\" అంటూ పోలయ్య, పాలేరును తిట్టడం మొదలు పెట్టాడు.\nఆ తిట్లన్నీ పూర్తయ్యాక పాలేరు, \"ఇలా తిట్ట గలిగేది మీరొక్కరేనని కూడా యజమాని చెప్పాడండి. తమరే పోలయ్యగారని నాకు గట్టి నమ్మకం పుట్టిందండి. తమరు ఉన్న పళంగా కొత్తింటికి రావాలని యజమాని చెప్పాడండి,\" అన్నాడు.\n“కొత్తిల్లంటే అదెక్కడ?\" అని అడిగాడు పోలయ్య చిరాగ్గా.\n\"ఇక్కణ్ణించి నాలుగిళ్ళు దాటాక సందొ స్తుందండి. ఆ సందులో ఒక కుక్కపోలయ్య వున్నాడండి. దాన్ని దాటి వెళితే కుడి పక్క ఇంకో సందు. అందులో ఎద్దుపోలయ్య వున్నాడండి. అక్కడ కరివేపాకు చెట్టు బైటికి కనిపించే ఇంటినానుకుని ఇంకొక సందుం దండి అందులో దున్న పోలయ్య వున్నాడండి. ఆ దున్నపోలయ్య నేఇంటి ముందు కట్టేశారో, అదే కొత్తిల్లండి,\" అన్నాడు పాలేరు."
    },
    {
        "story_id": "1995_04_07",
        "chunk_id": "1995_04_07_03",
        "chunk_index": 3,
        "year": 1995,
        "month": 4,
        "source_path": "1995/చందమామ_1995_04.json",
        "title": "పోలయ్యనోటిదురుసు",
        "author": "వసుంధర",
        "normalized_genre_code": "HUMOR_STORY",
        "content_type": "STORY",
        "keywords": [
            "నోటిదురుసు",
            "కోపం",
            "హాస్యం",
            "గౌరి",
            "శాంతం"
        ],
        "language": "TELUGU",
        "text": "\"ఇక్కణ్ణించి నాలుగిళ్ళు దాటాక సందొ స్తుందండి. ఆ సందులో ఒక కుక్కపోలయ్య వున్నాడండి. దాన్ని దాటి వెళితే కుడి పక్క ఇంకో సందు. అందులో ఎద్దుపోలయ్య వున్నాడండి. అక్కడ కరివేపాకు చెట్టు బైటికి కనిపించే ఇంటినానుకుని ఇంకొక సందుం దండి అందులో దున్న పోలయ్య వున్నాడండి. ఆ దున్నపోలయ్య నేఇంటి ముందు కట్టేశారో, అదే కొత్తిల్లండి,\" అన్నాడు పాలేరు.\nఇది వింటూనే పోలయ్య ఆగ్రహావేశుడై పోయి, “కోతిముఖం, గుడ్లగూబ కళ్ళు, గాడిద చెవులు — నీ కెంత పొగర్రా పాలేరు వెధవా! నాపేరును జంతువుతో కలిపి చెబుతావా?” అంటూ పాలేరును మరింత తిట్టాడు.\nఆ తిట్లు పూర్తయ్యాక పాలేరు, “నేనేం తప్పుగా చెప్పలేదండి. నేను చెప్పిన వాటన్ని టికీ ఏదో ఒకకాలు కుంటండి!” అని వెళ్ళి పోయాడు.\nసీతారామయ్యంటే పోలయ్యకు చాలా గౌరవం. అందుచేత ఆయన కష్టపడి కొత్తిం టికి వెళ్ళాడు. దారిలో కుంటి కుక్క కుంటి ఎద్దు, కుంటి దున్నలను చూస్తూంటే, ఆయ నకు పట్టరాని ఉక్రోషం వచ్చింది.\nకొత్తింట్లో అడుగుపెట్టగానే సీతారామయ్య ఎదురొచ్చి పోలయ్యను ఆప్యాయంగా పలకరించాడు.\n“నువ్విక్కడెందుకున్నావు? ఈ ఇల్లు నారా యణది కదా!\" అన్నాడు పోలయ్య.\n“నారాయణ పొరుగూరు వెళుతూ ఇంటికి తాళం వేసి నాకిచ్చి, బంధువులొస్తే ఇల్లు వాడుకోమన్నాడు. నిన్ననే మా చిన్నాన్న కుటుంబం వస్తే, ఈ ఇంట్లో వుండమన్నాను. ఏమయిందోమరి-మా చిన్నాన్న మనవరాలు గౌరి, నిన్న ఎందుకో దడుసుకుని వెర్రి చూపులు చూడడం మొదలుపెట్టింది. అది మన వైపు చూడదు. మన మాట వినదు. దాన్నెలాగో అలా నవ్వించమనీ, ఒక్కసారి నవ్వితే మామూలు మనిషి అవుతుందనీ వైద్యుడు అన్నాడు. ఎంత ప్రయత్నించినా నవ్వించడం మా వల్లకాలేదు. అందుకని నీకు కబురు పెట్టాను,” అన్నాడు సీతా రామయ్య.\nపోలయ్య ఆశ్చర్యపోతూ, “నీ వల్లకాని పని నా వల్ల అవుతుందా?” అన్నాడు.\n\"ఎందుకు కాదూ? నువ్వీ రోజు కుంటు తున్నావనీ. తమాషాగా నవ్వు పుట్టించేలా నడుస్తున్నావనీ ఊరంతా చెప్పుకుంటున్నారు. ఒక్కసారి మనవరాలి ముందు నాలుగడు గులు వెయ్యి.\" అన్నాడు సీతారామయ్య ప్రాథేయపడుతున్నట్టుగా."
    },
    {
        "story_id": "1995_04_07",
        "chunk_id": "1995_04_07_04",
        "chunk_index": 4,
        "year": 1995,
        "month": 4,
        "source_path": "1995/చందమామ_1995_04.json",
        "title": "పోలయ్యనోటిదురుసు",
        "author": "వసుంధర",
        "normalized_genre_code": "HUMOR_STORY",
        "content_type": "STORY",
        "keywords": [
            "నోటిదురుసు",
            "కోపం",
            "హాస్యం",
            "గౌరి",
            "శాంతం"
        ],
        "language": "TELUGU",
        "text": "\"ఎందుకు కాదూ? నువ్వీ రోజు కుంటు తున్నావనీ. తమాషాగా నవ్వు పుట్టించేలా నడుస్తున్నావనీ ఊరంతా చెప్పుకుంటున్నారు. ఒక్కసారి మనవరాలి ముందు నాలుగడు గులు వెయ్యి.\" అన్నాడు సీతారామయ్య ప్రాథేయపడుతున్నట్టుగా.\nసీతారామయ్య ఇలా అనగానే పోలయ్య ఉదయం నుంచీ పేరుకుపోతున్న ఉక్రోషం మరింతగా హెచ్చు మీరిపోయి, సీతారామ య్యను నానా మాటలూ అన్నాడు. అంతటితో అక్కసు తీరక గౌరిని ఎత్తుకుని, “ఏమే, కొండముచ్చు ముఖం నువ్వూ! వేలెడు లేవు, నీకూ నేనంటే వేళాకోళంగా వుందా? ఇలాంటి బుద్ధులుంటే ఊళ్ళో ఎందుకు? ఏ కొండ ముచ్చుల గుంపులోనో కలిసిపో!\" అంటూ ఆగకుండా తిట్లుతిట్టాడు.\n. అంతే! ఉన్నట్టుండి గౌరి నవ్వడం ప్రారం భించింది. ఆ నవ్వు ఆగేసరికి పిల్ల మామూలు మనిషయింది.\nపోలయ్య బిక్కచచ్చిపోయాడు. అందరూ పిల్ల మామూలు మనిషయినందుకు పోల య్యను పొగడసాగారు. ఆయనకేమనాలో తెలియక, “అంటే - పిల్లకు జబ్బు చేయడం నిజమేనన్నమాట! దాన్ని నవ్వించడానికి అవసరమయిందనుకున్నవాళ్ళు, నా కుంటి తనాన్ని వేళాకోళం చేస్తారేం? ఏదో కాలు మడతపడి నేను బాధపడుతూంటే, అది చూసి అందరూ వినోదిస్తారేం?\" అన్నాడు బాధగా.\nదానికి సీతారామయ్య నవ్వి, “నీ పరిస్థితి చూస్తే ఎవరికైనా జాలిగానే వుంటుంది. నా మాటలు అబద్ధమనుకుంటే చిన్నపిల్ల గౌరి కూడా చూడు, నీ తిట్లు వినే నవ్వింది,” అన్నాడు.\nతన నోటిదురుసు అందరి వినోదానికీ ఉపయోగపడుతున్నదని గ్రహించగానే, పోల య్యకు చచ్చేటంత సిగ్గేసింది. ఆ తర్వాత నుంచి ఆయన శాంతం అలవాటు చేసుకుని క్రమంగా తన నోటిదురుసును తగ్గించుకు న్నాడు."
    },
    {
        "story_id": "1995_04_08",
        "chunk_id": "1995_04_08_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "వైద్యుడి ఎన్నిక",
        "author": "లక్ష్మీగాయత్రి",
        "normalized_genre_code": "MORAL_STORY",
        "content_type": "STORY",
        "keywords": [
            "వైద్యుడి ఎన్నిక",
            "మనస్తత్వశాస్త్రం",
            "సహనం",
            "ఓర్పు",
            "సూర్యభూపతి"
        ],
        "language": "TELUGU",
        "text": "లక్ష్మీపురం జమీందారు సూర్యభూపతి, ధర్మ బుద్ధి, దయాహృదయమూ కలవాడు. సూర్య భూపతి జమీ చాలా పెద్దది. చుట్టుపక్కల గల నూరు గ్రామాలకు పైగా, ఆయన జమీకి సంబంధించినవే. ఆ గ్రామాలన్నిటిలోకి లక్ష్మీ పురం పెద్దది. సూర్యభూపతి ముత్తాతతండ్రి లక్ష్మీపురంలో ఒక ఉచిత వైద్యశాలను కట్టిం చాడు. సూర్యభూపతితరం వచ్చేసరికి, చుట్టు ప్రక్కల గ్రామాలనుంచికూడా రోగులు, లక్ష్మీ పురానికే వస్తూండేవారు. ఇందుకు కారణం, లక్ష్మీపురపు వైద్యశాలలో వైద్యం చేసే వృద్ధ వైద్యుడు నీలకంఠశాస్త్రి.\nఅటువంటి నీలకంఠశాస్త్రి, వృద్ధాప్యం కారణంగా కన్ను మూశాడు. ఆయన మరణం ప్రజలతోబాటు సూర్యభూపతికికూడా విచారం కలిగించింది. నీలకంఠశాస్త్రి ప్రధాన శిష్యులైన నలుగురిలో, ఏ ఒకరినైనా నియమించమని, ఆయనకు మిత్రులు సలహా ఇచ్చారు. సూర్య భూపతి, సంగతి తన ఆప్తమిత్రుడైన చంద్ర వర్మకు చెప్పి, సమస్యకు పరిష్కార మార్గం సూచించమని కోరాడు.\nఇందుకు చంద్రవర్మ, “భూపతీ! నీలకంఠ శాస్త్రి శిష్యులు నలుగురునీ, రేపు ఉదయం సరిగ్గా ఎనిమిది గంటలకు కచేరీకి రమ్మని కబురు చెయ్యి. వాళ్ళల్లో ప్రతిభావంతుడైన వ్యక్తిని ఎన్నిక చేసే బాధ్యత నాది,” అంటూ సూర్యభూపతి చెయ్యవలసిన మరొకపని కూడా చెప్పి వెళ్ళాడు.\nసూర్యభూపతి వెంటనే తన మనుషుల చేత, మిత్రుడు చెప్పిన విధంగా నీలకంఠశాస్త్రి శిష్యులకు కబురు చేశాడు. తాము ఊహించని విధంగా జమీందారు పంపిన వార్త విని నలుగురూ మర్నాటి ఉదయం ఎనిమిది కాకపూర్వమే కచేరికి చేరుకున్నారు.\nఅక్కడవున్న నౌకర్లు, వారిని సగౌరవంగా కూర్చోబెట్టి, \"జమీందారుగారు ఏవో అత్యవ సర కార్యాలు చక్కబెడుతున్నారు. అన్యధా భావించక, తమను కొద్దిసేపు వేచివుండ మన్నారు.\" అని చెప్పారు.\nఅయితే జమీందారు ఎంతకూ రాలేదు. కచేరిలో పదకొండుగంటలు కొట్టారు. పన్నెండు గంటలు కాబోతూండగా జమీందారు సూర్య భూపతీ, చంద్రవర్మావారున్నచోటుకువచ్చారు. తమను చూసి గౌరవంతో లేచి నిలబడి నమస్కరించిన వాళ్ళకేసి పరీక్షగా చూస్తూ కూర్చోవలసిందిగా చెప్పి, సూర్యభూపతితో పాటు చంద్రవర్మా కూర్చున్నాడు.\nవైద్యశాస్త్రపు ఓనమాలు కూడా తెలియని వీళ్ళిద్దరూ, తమను ఎలా పరీక్షిస్తారో అర్థంకాక ఆశ్యర్యపడుతూ ఆ వచ్చిన నలుగురూ చూడ సాగారు. ఇంతలో ఒక నౌకరు, ఒక గాజు కూజాలో సగానికి నీళ్ళు తీసుకువచ్చి, జమీం దారు ఎదురుగా బల్లమీద పెట్టి వెళ్ళాడు.\nనౌకరు వెళ్ళిపోగానే చంద్రవర్మ, \"ఇప్పుడు నేను మూడు ప్రశ్నలు వేస్తాను. మీరు నలు గురూ ఒక్కొక్కరుగా జవాబులు చెప్పండి,” అని, మొదటగా జయంతుడనే యువకుణ్ణి లేచి రావలసిందిగా సైగచేసాడు."
    },
    {
        "story_id": "1995_04_08",
        "chunk_id": "1995_04_08_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "వైద్యుడి ఎన్నిక",
        "author": "లక్ష్మీగాయత్రి",
        "normalized_genre_code": "MORAL_STORY",
        "content_type": "STORY",
        "keywords": [
            "వైద్యుడి ఎన్నిక",
            "మనస్తత్వశాస్త్రం",
            "సహనం",
            "ఓర్పు",
            "సూర్యభూపతి"
        ],
        "language": "TELUGU",
        "text": "నౌకరు వెళ్ళిపోగానే చంద్రవర్మ, \"ఇప్పుడు నేను మూడు ప్రశ్నలు వేస్తాను. మీరు నలు గురూ ఒక్కొక్కరుగా జవాబులు చెప్పండి,” అని, మొదటగా జయంతుడనే యువకుణ్ణి లేచి రావలసిందిగా సైగచేసాడు.\nజయంతుడు రాగానే, చంద్రవర్మ, అతడికి బల్లమీది గాజుకూజానుచూపిస్తూ, \"జయంతా! దాన్ని గురించి ఒక వాక్యం చెప్పు!\" అన్నాడు.\nవైద్యం గురించినప్రశ్నలేవోవేస్తాడని ఆశిం చిన జయంతుడు, \"ఆగాజు కూజాలో సగానికి నీళ్ళున్నవి,\" అన్నాడు చిరాకు అణచుకుంటూ.\n\"బాగుంది!” అని, చంద్రవర్మ అతడికి ఎదురుగా ఉద్యానవనంలో ఆకులన్నీరాల్చి, దాదాపు మోడుబారినట్టున్న ఒక వృక్షాన్ని చూపిస్తూ, \"జయంతా! ఆ వృక్షం గురించి కూడా ఒక వాక్యం చెప్పు!\" అన్నాడు.\nఈసారి జయంతుడు కాస్త చిరాకుగానే, \"ఋతు ధర్మం ప్రకారం ఆ చెట్టు ఆకులన్నీ రాలుస్తున్నది,\" అన్నాడు.\n“సరే, ఇక మూడో ప్రశ్న ఏమిటంటే, పై రెండు ప్రశ్నలూ నేను నిన్ను ఎందుకడిగి నట్టు?” అని ప్రశ్నించాడు చంద్రవర్మ.\nజయంతుడు, ఈ ప్రశ్న వింటూనే తెల్లబోయి, ఏదో నోటికి వచ్చిన జవాబు వినీవినపడనట్లుగా చెప్పాడు.\nఇందుకు చంద్రవర్మ చిన్నగా నవ్వి, అతణ్ణి వెళ్ళి కూర్చోవలసిందిగా చెప్పి, మిగిలిన వారిని పిలిచాడు. ఆ వచ్చిన నరేంద్రుడూ, మోహనుడూ కూడా ఇంచుమించు జయం తుడిలాగే ప్రవర్తించి, కొద్దిపాటి మాటల తేడాలతో అతడి జవాబులే చెప్పారు. చివరకు వచ్చిన లలితుడు మాత్రం గాజు కూజాను చూస్తూ, “ఇప్పటికే సంగం నిండి వున్న ఈ కూజాను పూర్తిగా నింపడం మరింత సులభం!” అన్నాడు. ఆ జవాబు విన్న సూర్యభూపతి అప్రయత్నంగా, “శభాష్” అన్నాడు.\nతర్వాత లలితుడు వృక్షానికేసి చూస్తూ, \"ఈ శిశిర ఋతుధర్మం ప్రకారం ఆకులు రాలుస్తున్న ఆ వృక్షం, హేమంతంరాగానే, నిండుగా పచ్చటి ఆకుల్ని నింపుకుని కళ కళ్ళాడుతుంది!\" అన్నాడు. అప్పుడుచంద్రవర్మ \"ఇక ఆఖరు ప్రశ్నకు జవాబు మాతో బాటు నీ సహచరులకు కూడా చెప్పు,” అన్నాడు.\nలలితుడు వినయంగా, \"వైద్యశాస్త్రాల న్నింటిలోకి కీలకమైనది మనస్తత్వశాస్త్రం. శారీరకంగా ఏదైనా రుగ్మతరాగానే మనిషి ముందు కొద్దో గొప్పో తన మనోబలాన్ని కోల్పోతాడు. అతడికి వైద్యం చేసే వైద్యుడు, తన ఆశాపూరితమైన మాటలతో, అతడి మనోబలాన్ని పునరుద్ధరించాలి. అప్పుడే వైద్యుడి చేతి మందు అమృతతుల్యమై వ్యాధిని నయం చేస్తుంది. ఆ మనస్తత్వ శాస్త్రపు అంశాన్నే మీరు ఈ కూజా ద్వారా, ఆ వృక్షం ద్వారా ప్రశ్నించారు,” అన్నాడు."
    },
    {
        "story_id": "1995_04_08",
        "chunk_id": "1995_04_08_03",
        "chunk_index": 3,
        "year": 1995,
        "month": 4,
        "source_path": "1995/చందమామ_1995_04.json",
        "title": "వైద్యుడి ఎన్నిక",
        "author": "లక్ష్మీగాయత్రి",
        "normalized_genre_code": "MORAL_STORY",
        "content_type": "STORY",
        "keywords": [
            "వైద్యుడి ఎన్నిక",
            "మనస్తత్వశాస్త్రం",
            "సహనం",
            "ఓర్పు",
            "సూర్యభూపతి"
        ],
        "language": "TELUGU",
        "text": "లలితుడు వినయంగా, \"వైద్యశాస్త్రాల న్నింటిలోకి కీలకమైనది మనస్తత్వశాస్త్రం. శారీరకంగా ఏదైనా రుగ్మతరాగానే మనిషి ముందు కొద్దో గొప్పో తన మనోబలాన్ని కోల్పోతాడు. అతడికి వైద్యం చేసే వైద్యుడు, తన ఆశాపూరితమైన మాటలతో, అతడి మనోబలాన్ని పునరుద్ధరించాలి. అప్పుడే వైద్యుడి చేతి మందు అమృతతుల్యమై వ్యాధిని నయం చేస్తుంది. ఆ మనస్తత్వ శాస్త్రపు అంశాన్నే మీరు ఈ కూజా ద్వారా, ఆ వృక్షం ద్వారా ప్రశ్నించారు,” అన్నాడు.\nఆ జవాబుకు చంద్రవర్మ చిరునవ్వు నవ్వి, \"లలితా! నీలకంఠశాస్త్రి శిష్యుడివనిపించావు. అయితే, ఇంకొక్క విషయం! తనవద్దకు వచ్చే రోగులతో మృదువుగా, ఆశాపూరితంగా మాట్లాడే వైద్యుడికి సహనం, ఓర్పు కూడా ఒకపాలు ఎక్కువే కావాలి సుమా!\" అన్నాడు.\nనాలుగు గంటలసేపు వేచి వుండలేక, తనుకూడా కాస్త చిరాకు పడిన విషయాన్నే, చంద్రవర్మ ఎత్తి చూపిస్తున్నాడని గ్రహించిన లలితుడు, \"ప్రభూ! అభ్యాసంతో సహనమూ, ఓర్పూ కూడా సాధిస్తాను,” అన్నాడు.\nచంద్రవర్మ నిర్ణయాన్నిగ్రహించినజమీందారు, మిత్రుడివైపూ, వైద్యుడివైపూ తృప్తిగా చూశాడు."
    },
    {
        "story_id": "1995_04_09",
        "chunk_id": "1995_04_09_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "మహాభారతం-11",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "పాండవులు",
            "భీముడు",
            "హిడింబుడు",
            "ఘటోత్కచుడు",
            "వ్యాసుడు"
        ],
        "language": "TELUGU",
        "text": "హిడింబ తనను అభిమానించి, తన భార్య కాగోరినట్టు చెప్పేసరికి భీముడు ఆమెతో, \"ఇది ఎలా సాధ్యం? నేను నిన్ను వివాహమాడ డంకోసం వీళ్లందర్నీ నీ అన్నకు ఎలా బలి చెయ్యను?\" అన్నాడు.\n“నీ తల్లికీ, సోదరులకూ మా అన్న భయం లేకుండా నేను చూస్తానన్నాను గద! వీళ్ళంద రిని నిద్రలేపు,” అన్నది హిడింబ.\n\"సుఖంగా నిద్రపోతున్నారు, వీరిని లేపటం నా కిష్టం లేదు. ఇక నీ అన్న అంటావా? ఏ రాక్షసుడి భయమూ నాకు లేదు. ఎలాటివాణ్ణ యినా క్షణంలో చంపి పారేసే బలం నాకు న్నది,\" అన్నాడు భీముడు.\nఈ లోపల హిడింబుడు, తన చెల్లెలు ఎంతకూ తిరిగి రాకపోవటం చూసి, చెట్టు మీదనుంచి దిగి, తానే పాండవులున్న చోటికి బయలుదేరాడు. తన అన్న చాలా కోపంగా వస్తూండటం దూరంనుంచే గమనించి హిడింబ భీముడితో, “మా అన్న యముడి లాగా వస్తు న్నాడు. మీరందరూ ఇక్కడ దేనికి? మిమ్మల్ని ఆకాశ మార్గాన తీసుకుపోయి క్షేమకరమైన చోట దించుతాను,\" అన్నది.\n\"రాక్షసీ, నువ్వు భయపడకు, నీ అన్న చావు మూడటం చేతనే ఇక్కడికి వస్తున్నాడు. వీడే కాదు, వీడి బంధువులైన రాక్షసులందరూ వచ్చినా అందరినీ యముడి దగ్గిరికి పంపి స్తాను. నేను ఈపని ఎలా చేస్తానో చూసి నువ్వు ఆనందింతువు గాని,\" అన్నాడు భీముడు.\n“ఏమో, మా అన్న అనేకమార్లు మనుషు లను ఎంత దారుణంగా చంపాడో చూశాను గనక చెప్పాను. అంతకన్న మరేమీ లేదు.\" అన్నది హిడింబ.\nఇంతలో హిడింబుడు దగ్గిరికి రానే వచ్చాడు. తన చెల్లెలు ధరించిన అందమైన బట్టలూ, అవతారమూ చూసి, 'ఓహెూ, దీనికి ప్రేమజాడ్యం పుట్టినట్టు వున్నది,' అనుకుని, అమితమైన క్రోధంతో కళ్ళు అతి భయంకరంగా తిప్పుతూ దానిని సమీపించి, \"ఓసీ, హిడింబా! నేను అక్కడ ఆకలితో మాడి చస్తూంటే నువ్వు కులుకుతూ ఎవరిని సమ్మోహింప జేయాలని చూస్తున్నావు? మన రాక్షస మర్యాదలను మంటగలిపి, మనుషు లతో సంబంధాలు పెట్టుకుని, నాకు ద్రోహం తలపెడతావా? వీళ్ళను చంపి నీ ప్రాణం కూడా తీస్తానుండు,\" అంటూ భీముడి కేసి తిరిగాడు.\n“ఒరే, రాక్షసాధమా! నిన్ను చంపి ఈ అర ణ్యంలో నీ పీడ లేకుండా చేస్తాను,\" అన్నాడు భీముడు."
    },
    {
        "story_id": "1995_04_09",
        "chunk_id": "1995_04_09_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "మహాభారతం-11",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "పాండవులు",
            "భీముడు",
            "హిడింబుడు",
            "ఘటోత్కచుడు",
            "వ్యాసుడు"
        ],
        "language": "TELUGU",
        "text": "“ఒరే, రాక్షసాధమా! నిన్ను చంపి ఈ అర ణ్యంలో నీ పీడ లేకుండా చేస్తాను,\" అన్నాడు భీముడు.\nహిడింబుడు చేతులు చాచి భీముడి మీదకు వచ్చాడు. భీముడు లాఘవంగా వాణ్ణి పట్టుకుని, ఎనిమిది బారల దూరం ఈడ్చుకు పోయాడు. అంతలో హిడింబుడు భీముడి పట్టు విడిపించుకుని, భీముణ్ణి గట్టిగా వాటే సుకుని, భయంకరంగా పెడబొబ్బ పెట్టాడు.\nవాడి పెడబొబ్బలకు తల్లీ, సోదరులూ లేస్తారనుకుని, భీముడు వాడి పట్టునుంచి తప్పించుకుని, తానే వాణ్ణి పట్టుకుని మరింత దూరంగా ఈడ్చుకు పోయాడు. భీముడు మామూలు మనిషి కాడని హిడింబుడు గ్రహించి, హెచ్చిన దీక్షతో భీముడితో తలప డ్డాడు.\nఇద్దరూ యుద్ధం ఆరంభించేసరికి భూమి అదిరింది, చెట్లూ తీగెలూ కూలాయి. కుంతీ, మిగిలిన పాండవులూ నిద్ర లేవనే లేచారు. తమ సమీపంలో శృంగారం మూర్తీభవించి నట్టుగా ఉన్న హిడింబను చూసి కుంతీదేవి మెల్లిగా, \"అమ్మాయీ, నిన్ను చూస్తే ఏ వన దేవతవో, అప్సరసవో అన్నట్టున్నావు, ఎవరు నువ్వు? ఎక్కడినుంచి ఎక్కడికి పోతూ ఇటుగా వచ్చావు? నీ సంగతి కాస్త వివరంగా చెప్పు,” అని అడిగింది.\nహిడింబ కుంతీదేవితో ఉన్నమాట చెప్పే సింది:\n\"అమ్మా, నేనూ, నా అన్న అయిన హిడింబుడనే రాక్షసుడూ ఈ అరణ్యంలోనే నివసిస్తున్నాం. మిమ్మల్నందరినీ తినటానికి తీసుకు రమ్మని మా అన్న పంపగా నేను వచ్చాను. కాని నీ కొడుకు అందం చూసి అభిమానించి మా అన్న చెప్పిన పని చేయ లేకపోయాను. నీ మనసు నీ కొడుక్కు విప్పి చెప్పాను కూడా. ఇంతలో మా అన్న వచ్చాడు. నీ కొడుకు అతన్ని దూరంగా లాక్కుపోయాడు. అక్కడ ఇప్పుడిద్దరూ హెూరా హెూరి పోట్లాడు కుంటున్నారు.”\nహిడింబ ఈ మాట చెప్పగానే ధర్మరాజూ, అర్జున నకుల సహదేవులూ లేచి యుద్ధం జరుగుతున్న చోటుకు వెళ్ళి, భీమ హిడింబుల పోరాటాన్ని కొంత దూరంలో ఉండి చూడ సాగారు. ఇద్దరూ రెండు సింహాలలాగా పోరాడు తున్నారు. కార్చిచ్చు వల్ల పుట్టే పొగలాగా దుమ్ము లేచి వారిని చుట్టేసింది. పోరాటంలో హిడింబుడిదే పైచెయ్యిగా ఉండటం గమ నించి అర్జునుడు, “భీమసేనా, నువ్వు అలిసి పోయి ఉంటే నన్ను వీడితో కాస్సేపు పోట్లా డనీ,” అన్నాడు.\n\"అర్జునా, తొందర పడకు, నాకు ఒకసారి చిక్కి వీడు నా చేత చావక ఏమవుతాడు?” అన్నాడు భీముడు."
    },
    {
        "story_id": "1995_04_09",
        "chunk_id": "1995_04_09_03",
        "chunk_index": 3,
        "year": 1995,
        "month": 4,
        "source_path": "1995/చందమామ_1995_04.json",
        "title": "మహాభారతం-11",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "పాండవులు",
            "భీముడు",
            "హిడింబుడు",
            "ఘటోత్కచుడు",
            "వ్యాసుడు"
        ],
        "language": "TELUGU",
        "text": "\"అర్జునా, తొందర పడకు, నాకు ఒకసారి చిక్కి వీడు నా చేత చావక ఏమవుతాడు?” అన్నాడు భీముడు.\n\"అలా అయితే వీణ్ణి త్వరలో చంపెయ్యి. మనం ఇక్కడ మసలటం అంత మంచిది కాదు. తూర్పున అరుణోదయం కూడా అయింది. సంధ్యవేళల్లో రాక్షసులకు బలం పెరుగుతుంది. వీడితో ఆడుతూ కూర్చోకు. అవసరమైతే నా బాణాలతో వీడి తల నరికే స్తాను.\" అన్నాడు అర్జునుడు.\nఈ మాట విని భీముడు అమితమైన ఆవేశం తెచ్చుకుని, హిడింబుణ్ణి పట్టి గిరగిరా తిప్పి, కిందవేసి కొట్టి, వాడి నడుము విరిచి, చిత్రవధ చేశాడు. హిడింబుడు పెద్దగా అరుస్తూ ప్రాణాలు వదిలాడు.\nభీముణ్ణి అతని తల్లీ, ధర్మరాజూ, మిగిలిన వాళ్ళూ అభినందించారు. అర్జునుడు ఘనంగా పొగిడాడు. తరవాత అతడు, “దూరాన ఏదో గ్రామం కనిపిస్తున్నది. మనం త్వరగా అక్కడికి వెళ్ళటం మంచిది. దుర్యోధనుడి వేగులవాళ్ళ కంట పడకుండా మనం తప్పుకుపోవాలి,” అన్నాడు.\nకుంతితో సహా పాండవులు అతి వేగంగా కదిలారు. హిడింబ కూడా వాళ్ళను వెంబ డించి రాసాగింది. భీముడు, “హిడింబా, ఈ మోహినీరూపంలో మీ అన్న కోసం పగ తీర్చు కుందామనుకుంటున్నావా? వెళ్ళిపో. లేకపోతే మీ అన్నను చంపినట్టే నిన్నూ చంపెయ్య గలను,\" అన్నాడు.\nఅదివిని ధర్మరాజు, “అదేమిటి, తమ్ముడూ? ఆడదాన్ని చంపుతానంటావేమిటి? ఈమెకు మన పైన కోపం ఉంటే మటుకు మనని ఏమి చేయగలదు? హిడింబుడు చంపదగిన వాడే, వాణ్ణి చంపి మంచి పని చేశావు. కాని వాడి చెల్లెలన్న కారణం చేత దీన్ని కూడా చంపుతావా? తప్పు, తప్పు,\" అన్నాడు.\nహిడింబ ధర్మరాజు కాళ్ళూ, కుంతీదేవి కాళ్ళూ తాకి, “నేను ఆశ కొద్దీ నావాళ్ళనూ, నా రాక్షస ధర్మాన్నీ వదిలి మీ అబ్బాయిని వరించాను. అతను నన్ను నిరాకరిస్తే నేను ప్రాణం తీసుకుంటాను. నా ప్రాణాలను నిల బెట్టి పుణ్యం కట్టుకోండి. మీకేదన్నా ఆపద వచ్చేటట్టుంటే నాకు చెప్పండి. మిమ్మల్నంద రిని అవలీలగా అరణ్యాలు దాటించగలను,” అన్నది.\nధర్మరాజు ఆమెతో, “హిడింబా, నీ మాటలు నమ్మాను. భీముడు నిన్ను స్వీకరిస్తాడు. పగ లల్లా మీరు యథేచ్ఛగా విహరించండి. కాని రాత్రివేళ మటుకు అతన్ని మేముండే చోట చేర్చు.\" అన్నాడు."
    },
    {
        "story_id": "1995_04_09",
        "chunk_id": "1995_04_09_04",
        "chunk_index": 4,
        "year": 1995,
        "month": 4,
        "source_path": "1995/చందమామ_1995_04.json",
        "title": "మహాభారతం-11",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "పాండవులు",
            "భీముడు",
            "హిడింబుడు",
            "ఘటోత్కచుడు",
            "వ్యాసుడు"
        ],
        "language": "TELUGU",
        "text": "ధర్మరాజు ఆమెతో, “హిడింబా, నీ మాటలు నమ్మాను. భీముడు నిన్ను స్వీకరిస్తాడు. పగ లల్లా మీరు యథేచ్ఛగా విహరించండి. కాని రాత్రివేళ మటుకు అతన్ని మేముండే చోట చేర్చు.\" అన్నాడు.\nఅందుకు హిడింబ సమ్మతించింది. హిడిం బకు కొడుకు పుట్టేవరకూ ఆమెను తన భార్యగా చూసుకోవటానికి భీముడు కూడా ఒప్పుకున్నాడు. హిడింబ భీముణ్ణి తీసుకుని ఆకాశమార్గాన వెళ్ళిపోయింది. ఇద్దరూ పర్వత శిఖరాల పైనా, కొండ గుహల్లోనూ, నదీ తీరాలా, సరస్సుల వద్ద, అందమైన పొదరిళ్ళ లోనూ విహరించారు. కాలక్రమాన హిడింబ గర్భవతి అయి, ఒక కుమారుణ్ణి కన్నది. వాడు పుట్టుతూనే కామరూపుడై, అప్పటి కప్పుడే పెరిగి పెద్దవాడై, తల్లికీ, తండ్రికీ, మిగిలిన వారికీ మొక్కి నిలబడ్డాడు. వాడి నెత్తిన ఒక్క వెంట్రుక అయినా లేకపోవ టమూ, తల కుండలాగా ఉండటమూ చూసి హిడింబ ఆశ్చర్యపడింది. అప్పుడే వాడికి ఘటోత్కచుడనే పేరు వచ్చింది. (ఉత్కచమైన ఘటం అంటే కేశరహితమైన కుండ అని అర్థం.)\nఘటోత్కచుడు తల్లిదండ్రులకు మొక్కి, \"మీకు నా వల్ల ఏదన్నా పనిపడితే నన్ను తలుచుకోండి. వెంటనే మీ ఎదట నిలు స్తాను,” అని చెప్పి, ఉత్తరంగా వెళ్ళి పోయాడు. హిడింబ కూడా ముందు చేసుకున్న నియమం ప్రకారం భీముడి వద్ద సెలవు తీసుకుని తన దారిన తాను వెళ్లిపోయింది.\nతరవాత పాండవులు జడలు ధరించి, నారబట్టలు కట్టి, బ్రాహ్మణ కుమారుల వేషా లతో మత్స్యదేశమూ, త్రిగర్తదేశమూ, పాంచా లమూ, కీచకదేశమూ సంచరిస్తూ చాలా దూరం వెళ్లారు.\nఇలా దేశసంచారం చేస్తూండగా ఒకచోట వారికి వ్యాసుడు కనిపించాడు. అందరూ ఆయనకు నమస్కారాలు చేసి, దీనవదనా లతో చేతులు కట్టుకుని నిలబడ్డారు. వారిని చూసి వ్యాసుడు, “నాయనలారా, నాకు మీరు ఒకటీ ధృతరాష్ట్రుడి కొడుకులు ఒకటీ కాదు. కాని వాళ్ళు మీకు చాలా అన్యాయం చేశారు. ఇంత చిన్న వయసులో మీరీ కష్టాలు పడుతూంటే నాకు చాలా జాలిగా ఉన్నది. ఇలా ఆపదల పాలైనందుకు మీరు విచారించ కండి. ఇక్కడికి దగ్గిరలోనే ఏకచక్రపురం ఉన్నది. అది అందమూ, ఆరోగ్యకరమూ అయిన ఊరు. మీరెవరో తెలియకుండా అక్కడ కొంతకాలం ఉండండి,\" అన్నాడు.\nవ్యాసుడు స్వయంగా వారిని ఏకచక్రపురా నికి తీసుకుపోయి, ఒక బ్రాహ్మణ గృహంలో వారికి బస ఏర్పాటు చేసి, కుంతితో, \"అమ్మా, మీరిక్కడ ఒక నెల రోజులపాటు ఉండండి. నేను మళ్ళీ వచ్చి కనిపిస్తాను,\" అని చెప్పి వెళ్ళిపోయాడు."
    },
    {
        "story_id": "1995_04_09",
        "chunk_id": "1995_04_09_05",
        "chunk_index": 5,
        "year": 1995,
        "month": 4,
        "source_path": "1995/చందమామ_1995_04.json",
        "title": "మహాభారతం-11",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "పాండవులు",
            "భీముడు",
            "హిడింబుడు",
            "ఘటోత్కచుడు",
            "వ్యాసుడు"
        ],
        "language": "TELUGU",
        "text": "వ్యాసుడు స్వయంగా వారిని ఏకచక్రపురా నికి తీసుకుపోయి, ఒక బ్రాహ్మణ గృహంలో వారికి బస ఏర్పాటు చేసి, కుంతితో, \"అమ్మా, మీరిక్కడ ఒక నెల రోజులపాటు ఉండండి. నేను మళ్ళీ వచ్చి కనిపిస్తాను,\" అని చెప్పి వెళ్ళిపోయాడు.\nకుంతీదేవీ, పాండవులూ ఆ బ్రాహ్మణ గృహంలో ఉంటూ, అందరితోనూ మంచిగా మెలగుతూ, భిక్షాటన చేసి జీవిస్తూ వచ్చారు. అయిదుగురూ తెచ్చిన ఆహారాన్ని కుంతీదేవి రెండుభాగాలు చేసి, సగం భీముడికి పెట్టి, మిగిలినది మిగిలిన పాండవులకు పెట్టి తాను కూడా తినేది, అందులోనే అతిథులకూ పెట్టేది. పాండవులు భిక్షమెత్తటంతో బాటు వేదాధ్యయనం చేసేవారు, చెరువుల్లో ఈతలు కొట్టి చెట్ల నీడను విశ్రమించేవారు. వారికి రోజులు సుఖంగా వెళ్ళిపోతున్నాయి.\nఇలా ఉండగా ఒకనాడు ధర్మరాజూ, అర్జు నుడూ, నకుల సహదేవులూ ఊరిలో భిక్షాటన చెయ్యటానికి వెళ్ళారు. భీముడూ, కుంతీ ఇంట్లో ఉన్నారు. ఆ సమయంలో బ్రాహ్మణుడి ఇంటి నుంచి ఏడుపు వినిపించింది.\nఅది విని కుంతి భీముడితో, \"పాపం, ఇల్లు గలవారికేదో ఆపద సంభవించినట్టు న్నది. నిలవ నీడలేని మనను వాళ్ళు తమ ఇంట్లో ఉండనిచ్చి ఎంతో ఉపకారం చేశారు; మనం కూడా కొంత కాలంగా ఇక్కడ తల దాచుకుంటున్నాం. అందుచేత వారికి కలిగిన కష్టమేమిటో విచారించి, చేతనైతే ప్రత్యుపకా రంచేద్దాం. అసలు ఏం జరిగిందో కనుక్కుని వస్తాను,\" అని చెప్పి బ్రాహ్మణ కుటుంబం ఉండే భాగానికి వెళ్ళింది.\nఆమె వెళ్ళే సరికి ఇల్లుగల బ్రాహ్మణుడు తన భార్యనూ, కూతుర్నీ, కొడుకునూ దగ్గిర పెట్టుకుని ఏడుస్తున్నాడు. వారి దుఃఖం చూసి కుంతి, “ఎందుకేడుస్తున్నారు?\" అని అయినా అడగలేక, తాను కూడా వారికి కొంచెం దగ్గి రగా కూర్చున్నది."
    },
    {
        "story_id": "1995_04_10",
        "chunk_id": "1995_04_10_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "అసలు వయసు!",
        "author": "కోటంరాజు రమాపతి",
        "normalized_genre_code": "HUMOR_STORY",
        "content_type": "STORY",
        "keywords": [
            "అసలు వయసు",
            "పశువులకాపరి",
            "చాకచక్యం",
            "కోదండయ్య",
            "పీరయ్య"
        ],
        "language": "TELUGU",
        "text": "ఒకానొక గ్రామంలోని కోదండయ్య అనే రైతుకు, పశువులకాపరి కుర్రాడు కావలసి వచ్చాడు. ఆయన గ్రామంలోని దళారి దానయ్యను పిలిచి, సంగతి చెప్పి, \"పగలల్లా ఎండనక, వాననక పశువులతోపాటు ఊరిపాలిమేరల్లో తిరగవలసి వస్తుంది కదా! ఇరవైలోపు వయసువాణ్ణి చూడు,\" అన్నాడు.\nదానయ్య, తన సాయానికిగాను, కోదండయ్య ఇచ్చిన పదిరూపాయలు రొండిన దోపుకుంటూ, \"ఈమాత్రం నాకు తెలియదా! మాంచి చురుకైనవాణ్ణి, పదిహేనూ పదిహేడూ మధ్య వయసువాణ్ణి, మీకు పనికి కుదురుస్తాను,\" అన్నాడు.\nఆ మర్నాడు కోదండయ్య దగ్గరకు ఒకడు వచ్చి, దణ్ణం పెట్టి, \"బాబయ్యా! నాపేరు పీరయ్య. దళారి దానయ్య బాబు పంపగా వచ్చాను.\" అన్నాడు.\nకోదండయ్య వాణ్ణి ఎగాదిగా చూసి, \"ఆ దానయ్యకు నేను చెప్పింది, చిన్న కుర్రాణ్ణి పంపమని— ఇరవై ఏళ్ళ లోపు. నువ్వు చూడబోతే పాతికేళ్ళ వయసువాడిలా వున్నావు. ఊరి బయట తుమ్మల్లో, తుప్పల్లో తలా ఒకదారిన పరిగెత్తే పశువుల్ని. నువ్వేం మందేయగలవు,” అన్నాడు.\nదానికి పీరయ్య. \"అలా అనకండి, బాబయ్యా! కాస్త బక్కచిక్కి వున్నా గనక, అలా కనబడుతున్నాను. నా వయసు పదిహేడేళ్ళే.\" అన్నాడు.\nకోదండయ్య మౌనంగా ఒక క్షణం వూరుకుని, “సరే! ఆ కనబడే పాకలో చాపా అవీ వున్నవి. అందులో వుండు. జాగ్రత్త! పాకలో వున్న ఉప్పు బస్తాల్లోని ఉప్పును రాత్రి ఎలుకలు తినగలవు,\" అన్నాడు.\nఆ వెంటనే పీరయ్య ఆశ్చర్యంగా. \"అదేంటి బాబయ్యా! ఎలుకలు ఉప్పు తింటవన్న సంగతి, ఈ ముప్ఫై ఏళ్ళ వయసులో ఇదే మొదటిసారి వినడం!\" అన్నాడు."
    },
    {
        "story_id": "1995_04_11",
        "chunk_id": "1995_04_11_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "చందమామ అనుబంధం-78",
        "author": "చందమామ బృందం",
        "normalized_genre_code": "SCIENCE_ARTICLE",
        "content_type": "STORY",
        "keywords": [
            "ఇప్పచెట్టు",
            "మధూకం",
            "ఆదిమజాతి",
            "ఔషధాలు",
            "ఎలుగుబంట్లు"
        ],
        "language": "TELUGU",
        "text": "ఇప్పచెట్టు\nఎలుగుబంట్లకు తేనె అంటే ఇష్టమని అందరికీ తెలుసు. అదేవిధంగా ఉత్తర భారత దేశంలోని ఎలుగుబంట్లు ఇప్పపూలను ఎంతో ఇష్టంగా తింటాయి. అప్పుడప్పుడు మరీ ఎక్కువగా తినేసి, మత్తెక్కి తాగుబోతుల్లా ప్రవర్తిస్తాయి. ఉత్తరదేశం అడవులలో ఇప్పచెట్లు విపరీతంగా పెరుగుతాయి. అడవి ప్రాంతాలలోని ఆదిమజాతి ప్రజలు బియ్యం దొరకనప్పుడు ఇప్పపూలను ఆహారంగా తీసుకుంటారు. సాయంకాలం చెట్టు కింద శుభ్రం చేసి — రా\nపూచి తెల్లవారేసరికల్లా రాలిపోయే, లేత పసుపురంగు ఇప్పపూలను పోగుచేసి, ఎండబెట్టి నిలువచేసుకుని కావలసినప్పుడు తింటారు. ఈ పూలను పచ్చిగానూ, ఉడకబెట్టి తింటారు. అక్రమాలకు పాల్పడిన ఆదిమ జాతి వారిని వేధించడానికి కొందరు మరాఠా పాలకులు అక్కడి ఇప్పచెట్లను నరికించేవారని చెబుతారు.\nఇప్పచెట్టును సంస్కృతంలో మధూకమనీ, గుజరాతీలో మహూదా అనీ, తమిళంలో ఇలుప్పై అనీ, మలయాళంలో ఇలుప అనీ, ఆంగ్లంలో ఇండియన్ బట్టర్ అనీ అంటారు. గంభీరంగా కనిపించే ఇప్పచెట్టు 20 మీ ఎత్తు వరకు పెరుగుతుంది. కొమ్మల చివర అండాకారంలోని మెత్తటి ఆకులు గుబురుగా ఉంటాయి. పూలు కూడా కొమ్మల చివరే పూస్తాయి. గుజ్జుతో నిండి కోడిగుడ్డు ఆకారంలో వుండే దీని పళ్ళు ఆకుపచ్చ రంగులో ఉంటాయి. దీని కలప దృఢమైనదే కాని పువ్వులూ, పళ్ళూ విలువయినవి కాబట్టి, ఈ చెట్లను కలప కోసం నరకడం లేదు. ఇప్పగింజల నుంచి తీసే నూనెతో సబ్బులు, ఔషధాలు తయారు చేస్తారు. ఇప్పపువ్వులు, బెరడు, చెట్టు నుంచి కారే జిగురు మొదలైన వాటిని రకరకాల ఔషధాలు తయారు చేయడానికి ఉపయోగిస్తారు."
    },
    {
        "story_id": "1995_04_12",
        "chunk_id": "1995_04_12_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "సుప్రతీకుడి ప్రశ్నలు",
        "author": "దాసరి వెంకటరమణ",
        "normalized_genre_code": "MORAL_STORY",
        "content_type": "STORY",
        "keywords": [
            "సుప్రతీకుడు",
            "కంకణుడు",
            "రత్నగిరి",
            "పొడుపుకథలు",
            "లోకజ్ఞానం"
        ],
        "language": "TELUGU",
        "text": "రత్నగిరి రాజు సత్యాకరుడు చక్కని సాహితీ ప్రియుడు. తన ఆస్థానంలో ఎంతోమంది కవిపండితులకు ఆశ్రయం ఇచ్చి పోషించే వాడు. ప్రతిభ అనేది కనుచూపుమేరలో ఎక్కడవున్నా పిలిపించి పట్టం కట్టడం సత్యా కరుడి అభిలాష.\nఒకసారి ఆయన తన ఆస్థానంలో సర్వకళా సమ్మేళనం ఏర్పాటు చేశాడు. అప్పుడు జరి గిన వాగ్వివాదాలలో, పాండితీ పరీక్షలలో, తన ఆస్థానంలోని కవిపండితులు, దేశవిదేశాల నుంచి వచ్చిన ఎంతోమంది పండితులను చిత్తుగా ఓడించారు. రత్నాకరుడికి తన కవి పండితుల ప్రతిభాపాటవాలు మరింత ఆహ్లా దాన్ని కలిగించాయి.\nసత్యాకరుడు తన పండితుల ప్రతిభకు, వారి విజయానికి చిహ్నంగా పంచలోహంతో ఉద్దండులైన శిల్పుల చేత చక్కని నగిషీ పనితో ఒక గంటను తయారు చేయించి, తన ఆస్థానంలో వేళ్ళాడ దీయించాడు. ఆ గంట తన ఆస్థాన ప్రతిష్ఠకు సంకేతమనీ, తమ పండితులను ఓడించినవారికి, ఆగం టను బహుమానంగా ఇవ్వడమేగాక, లక్షవర హాల పారితోషికంతో ఘనంగా సన్మానం జరి పించగలననీ, చాటింపు వేయించాడు. అది విని, ఎంతోమంది రత్నగిరికి వచ్చి, ఆస్థాన పండితులతో వాదించి ఓటమిపాలై వెనుదిరిగి పోసాగారు. ఈ సంగతి తెలిసిన కంకణుడు అనే పండితుడు రత్నగిరికి వచ్చాడు. ఆయన బహుభాషావేత్త, మహామేధావి.\nకంకణుడికీ, ఆస్థానపండితులకూ మధ్య రెండు రోజులపాటు వాదన జరిగినా గెలుపూ-- ఓటమి తేలలేదు. మూడవనాడు కంకణుడు గెలిచే సూచనలు కనపించినై. రాజధాని ప్రజలు ఎంతో ఆతృతగా ఫలితం కోసం చూడసాగారు. వీధుల్లో ఏ ఇద్దరు తారసపడినా జరుగుతున్న పోటీల గురించి ముచ్చట్లే.\nనాల్గవనాడు కంకణుడు గెలిచినట్టు ప్రక టించబడింది. ఆస్థానపండితులు ఓటమితో తలలు వంచుకున్నారు. రాజుతోపాటు చాలా మందిని కంకణుడి విజయం కలతపరిచింది. అన్న ప్రకారం రాజు సత్యాకరుడు, కంకణుణ్ణి ఘనంగా సత్కరించి, లక్షవరహాల ధనమూ, గంటనూ ఇచ్చి సాగనంపాడు.\nవిజయగర్వంతో పల్లకీలో రత్నగిరి వదిలి వెళుతున్న కంకణుణ్ణి, నగరం వెలుపల సుప్ర తీకుడనే పసులకాపరి యువకుడు అడ్డగిం చాడు. వాడికి కంకణుడి మీద విపరీతమైన కోపంగా ఉన్నది. వాడు కళల పట్ల ఎంతో అభిమానం కలవాడు. ఆస్థానపండితులంటే గొప్ప గౌరవం. వాళ్ళ ఓటమి వాడికి తల కొట్టేసినట్టయింది.\nవాడు కంకణుడికి ఎదురుగా వచ్చి, \"అయ్యా! ప్రజలను కన్న బిడ్డల్లా ఆదరించే రాజు సత్యాకరుడు మాకు దైవసమానుడు. ఆయనకు ఆస్థాన ప్రతిష్ఠ ఊపిరిలాంటది. ఆ ప్రతిష్ఠకు చిహ్నమైన ఈ గంట మా నగర పొలిమేర దాటకుండా ప్రయత్నించ వచ్చా?” అని అడిగాడు."
    },
    {
        "story_id": "1995_04_12",
        "chunk_id": "1995_04_12_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "సుప్రతీకుడి ప్రశ్నలు",
        "author": "దాసరి వెంకటరమణ",
        "normalized_genre_code": "MORAL_STORY",
        "content_type": "STORY",
        "keywords": [
            "సుప్రతీకుడు",
            "కంకణుడు",
            "రత్నగిరి",
            "పొడుపుకథలు",
            "లోకజ్ఞానం"
        ],
        "language": "TELUGU",
        "text": "వాడు కంకణుడికి ఎదురుగా వచ్చి, \"అయ్యా! ప్రజలను కన్న బిడ్డల్లా ఆదరించే రాజు సత్యాకరుడు మాకు దైవసమానుడు. ఆయనకు ఆస్థాన ప్రతిష్ఠ ఊపిరిలాంటది. ఆ ప్రతిష్ఠకు చిహ్నమైన ఈ గంట మా నగర పొలిమేర దాటకుండా ప్రయత్నించ వచ్చా?” అని అడిగాడు.\nకంకణుడు, వాణ్ణి ఒకసారి నఖశిఖపర్యం తంపరీక్షగా చూసి, తలాడిస్తూ హేళనగా నవ్వాడు. ఆ నవ్వు పసులకాపరి సుప్రతీకుడికి చాలా కోపం తెప్పించింది. వాడు కాస్త తీవ్ర స్వరంతో, “అలా నవ్వకండి! మీరు మహాపండి తులు, నేను పామరుణ్ణి. అయినా, నాకున్న కొద్దిపాటి లోకజ్ఞానంతో మిమ్మల్ని మూడు ప్రశ్నలడుగుతాను. వాటిల్లో మీరు రెండింటికి సరైన సమాధానం చెప్పి, ఒక్కదానికి చెప్పలేక పోయినా, ఈ గంటను ఇక్కడ వదిలివెళ్ళాలి. రెండింటికి సమాధానం చెప్పలేకపోయినట్ట యితే, ఆ లక్ష వరహాల బహుమానం కూడా ఇచ్చి వెళ్ళాలి. మూడు ప్రశ్నలకూ సమాధానం చెప్పలేకపోతే, మీరు పల్లకీ దిగి, గంటను మాత్రం పల్లకీలో వుంచి, దాన్ని స్వయంగా మా రాజుగారికి అందజేయాలి. ఇదీ ఒప్పం దం. మీకు సమ్మతమేనా?” అని అడిగాడు. కంకణుడు నిర్లక్ష్యంగా తలవూపి, అడగమ న్నట్టు చూశాడు.\n“అయితే వినండి, చెబుతాను! తెలిస్తేగానీ చెప్పలేనిది. చెబితేగానీ తెలియనిది. ఆలోచిం చిన మీదట తెలిసేది ఏమిటి?\" అని అడి గాడు సుప్రతీకుడు.\nకంకణుడు పెద్దగా నవ్వి, “ఒక మనిషి పేరు,\" అన్నాడు.\n\"కాదు, పొడుపుకథ. ఒక మనిషి పేరు ఏమిటన్నది, ఆ మనిషి చెబితేనే తెలుస్తుంది తప్ప, ఆలోచిస్తే తెలియదు. అదే పొడుపు కథ అయితే, తార్కికంగా కాసేపు ఆలోచిస్తే సమాధానం తెలియవచ్చు,” అన్నాడు సుప్రతీకుడు.\nకంకణుడు వెలవెలపోయాడు. ఒప్పందం ప్రకారం సుప్రతీకుడు, అతడి వద్దనుంచి గంటను లాగేసుకున్నాడు.\n\"నా రెండో ప్రశ్న: ఒక చెట్టు. చెట్టుకు రెండు కొమ్మలు. ఒక్కొక్క కొమ్మమీద ఐదు గురు కూర్చున్నారు. ఐదుమంది కుత్తుకలు కత్తిరించినా, ఒక్క చుక్క రక్తం కారలేదు. ఒక్కరి ప్రాణం కూడా పోలేదు. ఏమిటది?.”\nఅని ప్రశ్నించాడు సుప్రతీకుడు. కంకణుడు బాగా ఆలోచించి, వేదాంతపరమైన సమాధా నాలు కొన్ని చెప్పాడు. కానీ, సుప్రతీకుడు అవేవీ కాదన్నాడు. చివరకు కంకణుడు మౌనాన్ని ఓటమిగా గ్రహించి, వాడే సమా ధానం చెప్పాడు:\n“చెట్టంటే మనిషి. రెండు కొమ్మలంటే చేతులు. ఐదుమంది వేళ్ళు. కుత్తుకలు గోళ్లు. గోళ్లు కత్తిరించినప్పుడు రక్తం కారడంగానీ, కనీసం నొప్పి కలగడం గానీ జరగదుకదా!\"\nమూడో ప్రశ్న ఏమిటన్నట్టు చూశాడుకం కణుడు."
    },
    {
        "story_id": "1995_04_12",
        "chunk_id": "1995_04_12_03",
        "chunk_index": 3,
        "year": 1995,
        "month": 4,
        "source_path": "1995/చందమామ_1995_04.json",
        "title": "సుప్రతీకుడి ప్రశ్నలు",
        "author": "దాసరి వెంకటరమణ",
        "normalized_genre_code": "MORAL_STORY",
        "content_type": "STORY",
        "keywords": [
            "సుప్రతీకుడు",
            "కంకణుడు",
            "రత్నగిరి",
            "పొడుపుకథలు",
            "లోకజ్ఞానం"
        ],
        "language": "TELUGU",
        "text": "మూడో ప్రశ్న ఏమిటన్నట్టు చూశాడుకం కణుడు.\n\"సువిశాలమైన సౌశీల్య దేశాన్ని, సౌశీలుడు మొదలు నిన్నమొన్నటి రత్నభూపాలుడి వరకు ఎందరో రాజులు పాలించారు. ఆ వరసలో, సకలకళాసమాహార భూషణ బిరుదాంకితు డైన సర్వోత్తముడు మరణించక ముందు సౌశీల్య దేశ రాజు ఎవరు?” అని ప్రశ్నించాడు సుప్రతీకుడు.\n\"ఇంత చిన్న విషయమా ప్రశ్నించేది? సర్వోత్త ముడి కన్నా ముందు సౌశీల్యదేశరాజు రాజ్యవర్థనుడు,\" అన్నాడు కంకణుడు. ఇం దుకు సుప్రతీకుడు పెద్దగా నవ్వి, “దీన్ని చిన్న విషయంగా భావించడం వల్లనే తప్పు చెప్పావు. సర్వోత్తముడు మరణించక ముందు, సర్వోత్తముడే రాజుగా వుంటాడు కానీ, రాజ్య వర్ధనుడు ఎలా వుంటాడు?” అన్నాడు.\nకంకణుడు మారు మాట్లాడకుండా, తన ఓటమిని అంగీకరించి, సుప్రతీకుడు చెప్పిన ఒప్పందం ప్రకారం గంటను పల్లకీలో వుంచి, స్వయంగా తీసుకువెళ్ళి, రాజు సత్యాకరుడికి అందజేశాడు. సత్యాకరుడు జరిగింది విని సంతోషించి, సుప్రతీకుణ్ణి వాడి వివరాలు అడిగాడు.\nదానికి సుప్రతీకుడు, “ప్రభూ! మాది విద్వాం సుల కుటుంబమే కానీ, నా చిన్నతనంలోనే తల్లీ, తండ్రీ మరణించడంతో, కాలం కలిసి రాక ఇలా పసులకాపరినైనాను,\" అని విన యంగా చెప్పాడు.\nతమ ఆస్థానం ప్రతిష్ఠను కాపాడినందుకు గాను సత్యాకరుడు, సుప్రతీకుణ్ణి ఘనంగా సత్కరించి, ఆస్థానంలోనే పని కల్పించాడు."
    },
    {
        "story_id": "1995_04_13",
        "chunk_id": "1995_04_13_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "మంగమ్మ ప్రశ్న",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "దురాశ",
            "మంగమ్మ",
            "భద్రయ్య",
            "గుడిసె",
            "పశ్చాత్తాపం"
        ],
        "language": "TELUGU",
        "text": "ఒక గ్రామంలో భద్రయ్య అనే మోతుబరి రైతు వుండేవాడు. అతని పెద్దఇంటిపక్కనే మంగమ్మ అనే పేదరాలు గుడిసె వేసుకుని, అందులో ఉంటూ, గుడిసె చుట్టూ పూల మొక్కలు పెంచి, పూలు అమ్ముకుని తల్లీ తండ్రీలేని తన అయిదేళ్ల మనవడితో సంతో షంగా జీవిస్తూ ఉండేది.\nమంగమ్మ గుడిసె ఉన్న ఆవరణను తన ఆవరణలో కలుపుకోవాలని భద్రయ్యకు దుర్బుద్ధి పుట్టింది. అతను ఒకనాడు మంగ మ్మను పిలిచి, “చూడు, మంగమ్మా, నేను మా ఇంటిని పెంచాలనుకున్నాను. నీస్థలం నాకు ఇచ్చెయ్యి. నీకు నష్టం లేకుండా అంతో ఇంతో ముట్టజెప్పుతాలే,\" అన్నాడు.\nఅందుకు మంగమ్మ ఏమాత్రం ఒప్పుకో లేదు.\n\"నాకూ, నా మనవడికీ ఉన్నదే ఆ గుడిసె. అది తప్ప మాకు వేరే చోటులేదు. దాన్ని వదిలేసి ఎక్కడికి పోను? అదే మా పంచ ప్రాణాలు. నా భర్తా, కోడలూ, కొడుకూ ఆ గుడిసెలోనే చనిపోయారు. నా ప్రాణాలు కూడా ఆ గుడిసెలోనే పోతే నాకు తృప్తి,” అన్నదామె భద్రయ్యతో.\nనయాన మంగమ్మను ఒప్పించలేక భద్రయ్య ఆమెను బెదిరించాడు: \"నువ్వా గుడిసెను రేపటిలోగా ఖాళీచేసి తీరాలి,” అన్నాడు కోపంగా.\n\"నేను నా గుడిసెను ఎందుకు ఖాళీ చెయ్యాలి? అది ఏ లెక్క ప్రకారం?” అని మంగమ్మ అడిగింది.\nభయాన కూడా మంగమ్మ లొంగకపోయే సరికి భద్రయ్య తన ధనబలంతో దౌర్జన్యా నికి దిగాడు.\nఅతను పాలేర్లను పిలిచి గుడిసెలోని సామాన్లు బయట పారేయించి, గుడిసెను పీకించేశాడు.\nమంగమ్మ గోడుగోడున ఏడుస్తూ వెళ్ళి తనకు జరిగిన అన్యాయాన్ని గ్రామపెద్దలకు చెప్పుకున్నది.\nగ్రామపెద్దలు పంచాయతీ జరిపి, భద్ర య్యను కూడా పిలిపించి సంజాయిషీ అడి గారు.\n\"ఈ ముసలిదాని కొడుకు బతికి ఉండగా నాదగ్గిర వంద రూపాయలు అప్పుగా తీసు కుని, పత్రం రాసి ఇచ్చాడు. ఆ పత్రం నా దగ్గర ఇంకా భద్రంగా ఉన్నది. దీని భర్తగాని, ఈ ముసలిదిగాని ఇంతవరకు వడ్డీ అయినా చెల్లు వెయ్యలేదు. ఎన్నాళ్ళు ఊరుకుం టాను... అసలు, వడ్డీల కింద నేను వాళ్ళ గుడిసెను స్వాధీనం చేసుకున్న మాట నిజమే,\" అంటూ భద్రయ్య ఏమాత్రం తొణక్కుండా ఎవరిదో వేలిముద్ర వున్న దొంగపత్రాన్ని గ్రామ పెద్దలకు చూపాడు.\nగ్రామపెద్దలు ఆ పత్రాన్ని నమ్మి భద్ర య్యకు అనుకూలంగా తీర్పు చెప్పారు. ముసలిదానికి న్యాయం జరగకుండా పోయింది. భద్రయ్య దుర్మార్గాన్ని ఎదుర్కోలేక మౌనంగా ఊరుకున్నది."
    },
    {
        "story_id": "1995_04_13",
        "chunk_id": "1995_04_13_02",
        "chunk_index": 2,
        "year": 1995,
        "month": 4,
        "source_path": "1995/చందమామ_1995_04.json",
        "title": "మంగమ్మ ప్రశ్న",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "దురాశ",
            "మంగమ్మ",
            "భద్రయ్య",
            "గుడిసె",
            "పశ్చాత్తాపం"
        ],
        "language": "TELUGU",
        "text": "గ్రామపెద్దలు ఆ పత్రాన్ని నమ్మి భద్ర య్యకు అనుకూలంగా తీర్పు చెప్పారు. ముసలిదానికి న్యాయం జరగకుండా పోయింది. భద్రయ్య దుర్మార్గాన్ని ఎదుర్కోలేక మౌనంగా ఊరుకున్నది.\nతరవాత ముసలి మంగమ్మ మరొకచోట చిన్న గుడిసె వేసుకుని, పూర్వంలాగే పూలు అమ్ముకుంటూ కాలక్షేపం చెయ్యసాగింది.\nకొద్ది రోజులు గడిచాయి. భద్రయ్య మంగమ్మగుడిసె ఉండిన చోట భవనం నిర్మించడానికి పునాదులు తవ్వించసాగాడు.\nఒకనాడు మంగమ్మ తన మనవణ్ణి వెంట బెట్టుకుని తవ్వకాలు జరిగే చోటికి వచ్చింది.\nఅక్కడ పనిచేస్తున్న వాళ్ళతో పాటు భద్రయ్య కూడా ఉన్నాడు.\nభద్రయ్య ఆమెను చూసి, “ఏం ఇట్లా వచ్చావు?\" అని అడిగాడు హేళనగా తల ఎగరవేస్తూ.\n“తమరు గొప్పవారు, నేను పేద ముండను. పూలమ్ముకుంటూ ఎప్పటిలా పొట్ట పోసుకుం టున్నాను. నువ్వు నన్ను కనికరించదగిన వాడివి. బాగా ఆలోచించి నీ నుంచి ఒక చిన్న సహాయం కోసం వచ్చాను,\" అన్నది మంగమ్మ.\n“ఏమిటా సహాయం?\" అని భద్రయ్య అడిగాడు.\n“నా మనవడు పాతచోటు చూపించమని రోజూ ఒకటే పోరు,\" అన్నది మంగమ్మ.\n\"చూపించావుగా? ఇక వెళ్ళు,” అన్నాడు భద్రయ్య.\n\"అలాగే పోతాను. నాకు ఒక గంపెడు నా గుడిసె మన్ను ఇప్పించు, బాబూ. దానితో పొయ్యి వేసుకుని, వండుకు తింటూ తృప్తి పడతాం,\" అన్నది మంగమ్మ.\nఆ పిచ్చి కోరిక విని భద్రయ్య పకపకా నవ్వి, “సరే, తీసుకుపో,” అన్నాడు.\nమంగమ్మ ఒక గంప నిండా పాత గుడిసె మన్ను నింపుకుని, \"బాబూ, నీకు పుణ్యం ఉంటుంది, కాస్త ఆ గంప నీ చేతి మీదిగా నా నెత్తికెత్తు,” అన్నది.\nభద్రయ్య గంప ఎత్తబోయాడు.\nకాని అంత బరువు ఎత్తటం అతని వల్ల కాలేదు. మళ్ళీమళ్ళీ ప్రయత్నించాడు. ముచ్చె మటలు పోశాయేగాని, ప్రయోజనం లేక పోయింది.\nమంగమ్మ గట్టిగా నవ్వి, “ఈ గంపెడు మన్ను మోయలేని వాడివి ఇంత మన్నూ ఎలా మోద్దామనుకున్నావు, నాయనా?” అని ప్రశ్నించింది.\nభద్రయ్యకు చెప్పరాని అవమానమ యింది. అవమానంతో బాటు ఆ క్షణమే జ్ఞానోదయం కూడా అయింది. తాను చేసిన నీతిమాలిన పనికి సిగ్గుపడి, అతను ఆ తవ్విన పునాదులతోనే మంచి ఇల్లు కట్టించి, దాన్ని మంగమ్మకు ఇచ్చేశాడు."
    },
    {
        "story_id": "1995_04_14",
        "chunk_id": "1995_04_14_01",
        "chunk_index": 1,
        "year": 1995,
        "month": 4,
        "source_path": "1995/చందమామ_1995_04.json",
        "title": "ఫోటోవ్యాఖ్యల పోటీ",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "పోటీ",
            "ఫోటోవ్యాఖ్య",
            "వినోదం"
        ],
        "language": "TELUGU",
        "text": "N/A (ఈ పేజీ యొక్క OCR అందుబాటులో లేదు. ఇది ఫోటోవ్యాఖ్యల పోటీకి సంబంధించినది.)"
    }
]