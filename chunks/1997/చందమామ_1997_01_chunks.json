[
    {
        "story_id": "1997_01_01",
        "chunk_id": "1997_01_01_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "విద్యాలయాలలో రాజకీయాలు",
        "author": "చందమామ బృందం",
        "normalized_genre_code": "EDITORIAL",
        "content_type": "EDITORIAL",
        "keywords": [
            "విద్యార్థులు",
            "రాజకీయాలు",
            "న్యాయస్థానం తీర్పు",
            "క్రమశిక్షణ"
        ],
        "language": "TELUGU",
        "text": "విద్యార్థులూ, తల్లిదండ్రులూ 1996వ సంవత్సరాన్ని చిరకాలం గుర్తుంచుకుంటారు.ఈ సంవత్సరంలోనే ఒక రాష్ట్ర ఉన్నత న్యాయ స్థానం - రాజకీయ పక్షాలు పాఠశాలలకు దూరంగా ఉండాలని చారిత్రాత్మకమైన తీర్పునిచ్చింది. మిగతా రాష్ట్రాలలోని తల్లిదండ్రులు కూడా ఈ విషయంగా ఉన్నత న్యాయస్థానాలకు వెళ్ళే సూచనలు కనిపిస్తున్నాయి!\\nవిద్యాసంవత్సర ఆరంభంలో విద్యార్థుల మధ్య జరిగే ఎన్నికలలో రాజకీయ పక్షాలు, ఇటీవల తమ తరపున పోటీచేసే విద్యార్థులకు నోటీసులు, పోస్టర్లు, బ్యానర్లు, వాహనాలు, డబ్బు అంటూ రకరకా లుగా సహాయ సహకారాలు అందిస్తున్నాయి. అందువల్ల విద్యాలయ వాతావరణంఅల్లకల్లోలమవుతున్నది. ఆ తరవాత విద్యాలయాలకు వెలుపల కూడా కక్షలు, కావేషాలు, హింసాత్మక చర్యలు కొనసాగు తున్నాయి!\\nవిద్యార్థుల సొంత శక్తి సామర్ధ్యాలతో, సత్ప్రవర్తనతో, ఎన్నికలలో గెలుపొందే మంచిరోజులు దూరమై, రాజకీయ పక్షాల అంగబలంతో, ఆర్థిక సాయంతో రంగంలో దిగే దారుణమైన రోజులు దాపురించాయి.\\nఅందుకే ఉన్నత న్యాయస్థానం ఇటువంటి తీర్పునిచ్చి, ప్రధానోపాధ్యా యులకు పది ఆదేశసూత్రాలను కూడా జారీచేసింది. విద్యాలయా లలో శాంతి నెలకొల్పడానికి అవసరమైతే పోలీసు సహాయం కూడా కోరవచ్చు అన్నది వాటిలో ముఖ్యమైనది. విద్యాలయాలలో ప్రశాం తతను, క్రమశిక్షణను కాపాడడానికి ఈ తీర్పు దోహదం చేస్తుంది. విద్యాలయాలలో జ్ఞానార్జనకు అనువైన ప్రశాంత వాతావరణం నెల కొనాలంటే విద్యార్థులు తమ బాధ్యతల నెరిగి నడుచుకోవడం చాలా అవసరం!\\nపాఠకులందరికీ నూతన సంవత్సర శుభాకాంక్షలు తెలియజేస్తున్నాము!"
    },
    {
        "story_id": "1997_01_02",
        "chunk_id": "1997_01_02_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "వార్తలు - విశేషాలు: పర్షియన్ సింధుశాఖ ఏడుదేశాలు",
        "author": "చందమామ బృందం",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "పర్షియన్ సింధుశాఖ",
            "యునైటెడ్ ఆరబ్ ఎమిరేట్స్ (యు.ఏ.ఇ)",
            "షేక్ జాయేద్",
            "చమురు",
            "ఫెడరేషన్"
        ],
        "language": "TELUGU",
        "text": "భారత చరిత్రను చదివే విద్యార్థులకు మన ఏడు ఈశాన్య రాష్ట్రాల గురించి తెలిసే ఉంటుంది. అదేవిధంగా పర్షియన్ సింధుశాఖ పరిసరాలలో ఏడుదేశాలు ఉన్నాయి. వాటిని 'సెవెన్ సిస్టర్స్' అని అంటారు. ప్రస్తుతం వాటిని సంయుక్తంగా యునైటెడ్ ఆరబ్ ఎమిరేట్స్ (యు.ఏ.ఇ) అని అంటారు. రాస్ అల్ ఖాయామా, ఉమాల్ ఖాద్వాన్, ఆజ్మాన్, షార్జా, దుబాయ్, అబుధాబీ, పుజాయ్రా అనే ఏడు దేశాలు ఉత్తర దక్షిణంగా విస్తరించి ఉన్నాయి. యునైటెడ్ ఆరబ్ ఎమిరేట్స్, డిసెంబర్ 2వ తేదీ రజతోత్సవాలు జరుపుకున్నాయి. నూటయాభై సంవత్సరాలకు పూర్వం ఆ దేశాలను 'ట్రూసియలేస్టేట్స్' అని పిలిచేవారు.1820వ సం॥ ప్రారంభంలో బ్రిటన్ తో ఒక ఒడంబడిక కుదుర్చు కోవడం వల్ల వాటికా పేరు వచ్చింది. స్థానిక పాల కులయిన షేక్స్లో బ్రిటన్ తమ సేనలను అక్కడ ఉంచడానికి ఒక ఒడంబడిక కుదుర్చుకున్నది. అబుధాబీకి చెందిన షేక్ జాయేద్ ఖలీఫా అల్ నాహ్యాన్ సుదీర్ఘకాలం అంటే - 1855 సం॥ నుంచి 1909 వరకు తన పరిపాలన సాగించాడు. ప్రస్తుత ఎమిరేట్స్ ప్రెసిడెంట్ సోదరుడు షేక్లక్బట్ 1928లో సింహాసనం అధిష్ఠించాడు. ఆయన తమ్ముడు షేక్ జాయేద్ స్థానిక మతగురువు దగ్గర విద్య పూర్తిచేసి, ఎడారులలో విస్తృతంగా పర్యటనలు జరిపారు. షేక్ అతన్ని ఎడారులలో చమురు బావులు తవ్వే బ్రిటిష్ కంపెనీలకు సాయపడమన్నాడు. ఆయన చమురు పరిశ్రమను గురించి క్షుణ్ణంగా తెలుసు కున్నాడు. చమురు బావులే తమ దేశ భవిష్యత్తుకు బంగారుబాట వేయగలదని గ్రహించాడు. ఇంతలో ఆయన తూర్పు ప్రాంతాలలో షేక్ ప్రతినిధిగా నియమించబడ్డాడు. ఆయన బాధ్యతలు మరింత పెరిగాయి. అల్-అయిన్ ప్రాంతాన్ని వ్యావ సాయిక భూమిగా మార్చాడు. ఇది ఆ ప్రాంతప్రజల సామాజిక జీవితంలో పెద్దమార్పును తీసుకువచ్చింది. 1996 ఆగస్ట్ 6వ తేదీ ఆయన అబుధాబీ పాలకుడయ్యాడు. చమురు బావులలో వచ్చే ఆదా యంతో ప్రజాసంక్షేమ పథకాలను చేపట్టి, దేశాభి వృద్ధికి కృషి చేశాడు. బ్రిటన్, సింధుశాఖ నుంచి తమ సేనలను ఉపసంహరించుకోవాలనుకున్నది. దాంతో ఒడంబడికలు కూడా అంతానికి వచ్చాయి. షేక్ జాయేద్ మిగతా ఆరు దేశాల నాయకులను కలుసుకుని ఏడుదేశాల ఫెడరేషన్ ఏర్పాటు చేయడానికి పిలుపునిచ్చాడు. 1971వ సం|| జూలై 18వ తేదీ ఏడుదేశాలతో యునైటెడ్ ఆరబ్ ఏమిరేట్స్ అనే ఫెడరల్ స్టేట్ ఏర్పాటు చేసుకోవాలనే చారిత్రాత్మకమైన నిర్ణయం తీసుకున్నారు. నాలుగు నెలల తరవాత డిసెంబర్ 2వ తేదీ రాజ్యాంగ శాసనం అమలులోకి వచ్చింది. అబుధాబీ షేక్ జాయేద్ బిన్ సుల్తాన్-ఏమిరేట్స్ ప్రెసిడెంటుగా ఎన్నుకోబడ్డాడు. ఐదేళ్ళ విరామంతో మళ్ళీ మళ్ళీ ఆయనే ప్రెసిడెంటుగా ఎన్నికవు తున్నాడు. ఫెడరేషన్ ఏర్పాటు తరువాత, ఏడుదేశాలూ, వివిధ రంగాలలో సత్వర అభివృద్ధిని సాధిస్తున్నాయి. ఉదాహరణకు విద్యారంగాన్ని తీసుకుంటే-1971లో అక్కడ 147 పాఠశాలలే ఉండేవి. వృత్తి కళాశాలలు గాని, విశ్వవిద్యాలయం గానీ లేవు. ఇవాళ 900 పైగా పాఠశాలలు ఉన్నాయి. ఒక వైద్య కళాశాల ఏర్పాటయింది. అల్ అయిన్లో 1977వ సం॥లో ఏమెరేట్స్ యూనివర్సిటీ స్థాపించబడింది. ఈ విశ్వ విద్యాలయంలో దాదాపు 15,000 మంది విద్యార్థులు చదువుతున్నారు. వీరిలో కొందరు విదేశీయులు కూడా ఉండడం విశేషం. దేశంలో 84 శాతంప్రజలు అక్షరాస్యులు. మధ్య ప్రాచ్యదేశాలలో కెల్లా యు.ఎ.ఇ. పిల్లలే చాలా ఆరోగ్యంగా ఉన్నారని 1996లో యునిసెఫ్ వెలువరించిన ఒక నివేదిక తెలియ జేస్తున్నది!"
    },
    {
        "story_id": "1997_01_03",
        "chunk_id": "1997_01_03_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "అతిథిమర్యాద",
        "author": "జొన్నలగడ్డ రామలక్ష్మి",
        "normalized_genre_code": "MORAL_STORY",
        "content_type": "STORY",
        "keywords": [
            "అతిథి సత్కారం",
            "మనసు తృప్తి",
            "వర ప్రభావం",
            "నిస్వార్థం",
            "వజ్రాలు"
        ],
        "language": "TELUGU",
        "text": "ఒకానొకప్పుడు క్షేత్రపురమనే గ్రామంలో, సర్పానందుడనే భాగ్యవంతుడుండేవాడు. ఆయన అతిథులకు సకల మర్యాదలూ చేసి, అపరిమితంగా గౌరవించి ఆదరించే వాడు. తనలాగా అతిథి మర్యాదలు చేసే వారు లేనేలేరని ఆయన నమ్మకం.\\nవచ్చిన అతిథులందరూ సర్పానందుణ్ణి పొగిడి వెళ్ళేవారు. అందుకు సర్పానందుడు మహా సంబరపడిపోయేవాడు. కానీ ఒకసారి గోపాలుడనే అతడు, ఆయన వద్ద అతిథి సత్కారం పొందాక, \"శ్రీపురంలో రంగ నాధుడితర్వాత అతిథి మర్యాదకు నిన్నే చెప్పుకోవాలి,\" అని మెచ్చుకున్నాడు. తనను శ్రీపురం రంగనాధుడి పేరు చెప్పి చిన్నబుచ్చినందుకు సర్పానందుడు నొచ్చుకుని, “ఆ రంగనాధుడెవరు? ఆయన లోనిప్రత్యేకత ఏమిటి?\" అని గోపాలుణ్ణి అడిగాడు.\\nగోపాలుడు ఆశ్చర్యంగా, “శ్రీపురం రంగ నాధుడి గురించి తెలియదా? అతిథి మర్యాద కాయన పెట్టింది పేరు. ఆయన ప్రత్యేకతను మాటల్లో చెప్పలేం. ఒకసారి శ్రీపురం వెళ్ళు. నీకే తెలుస్తుంది,” అన్నాడు.\\nఇక సర్పానందుడు ఉండబట్టలేక పోయాడు. మర్నాడే ఆయన ప్రయాణమై శ్రీపురం చేరుకుని, సులువుగానే రంగనాధుడి ఇంటికి వెళ్ళాడు.\\nరంగనాధుడిది చిన్న పెంకుటిల్లు. ఇంటి అరుగు మీదే ఆయన కూర్చుని ఉన్నాడు. సర్పానందుణ్ణి చూస్తూనే ఆయన వివరాల డిగితెలుసుకున్నాడు. సర్పానందుడు అసలు విషయం చెప్పక, తను వజ్రాలు అమ్మడానికి వచ్చానన్నాడు.\\n\"వజ్రాలు అమ్మేమాటైతే శంభునాధు డింటికి వెళ్ళండి. ఆయన మీకు చక్కని ధర వచ్చేలా చేస్తాడు. వజ్రాలను చూసి వాటి సరైన విలువను అంచనా వేయడంలో, ఆయనకు ఆయనే సాటి,\" అన్నాడు రంగ నాధుడు.\\n“మీ ఇంట అతిథిగా ఉంటానంటే మీకే మైనాఅభ్యంతరమా?” అన్నాడుసర్పానందుడు వెంటనే.\\n\"అయ్యా! తమరు చూడ్డానికి గొప్ప వారిలా వున్నారు. నేను బీదవాణ్ణి. తమకు తగినవిధంగామర్యాదచేయలేను,” అన్నాడు రంగనాధుడు.\\n“నాకు మీ ఇంట్లోనే బస చేయా లనిఉంది. మీకిష్టం లేదంటే శంభు నాధుడింటికి వెళతాను,"
    },
    {
        "story_id": "1997_01_04",
        "chunk_id": "1997_01_04_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "బేతాళ కథలు: సుందుడు - ఉపసుందుడు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "యోగి",
            "తాంత్రికుడు",
            "ప్రజాహితం",
            "మహాగుప్తుడు",
            "శబ్దజాలం"
        ],
        "language": "TELUGU",
        "text": "పట్టువదలని విక్రమార్కుడు చెట్టువద్దకు తిరిగి వెళ్ళి, చెట్టు పైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, నువ్వు పడుతున్న ఇన్ని శ్రమలకు మూలకారణం ఏమిటో నాకు తెలియడం లేదు. ఈ లోకం చాలా చిత్ర మైనది. గొప్ప యోగవిద్యాదురంధరులే కాక, కనుకట్టు, గజకర్ణ, గోకర్ణ, టక్కు టమార విద్యలు నేర్చిన తాంత్రికులుకూడా, కొన్ని సందర్భాల్లో అపూర్వశక్తులు ప్రదర్శించగలరు. అయితే, అలాంటి వారిలో కొందరు ఒక్కొక్క ప్పుడు తమ తమ సమస్యలు పరిష్కరించు కునేందుకు, శక్తిమంతుడైన ఏ రాజునో ఆశ్రయిస్తారు. ఇది వింత విషయం కాదా? ఒకవేళ, నిన్ను గురించిన నా అనుమానమే నిజమైతే-తన సమస్య పరిష్కారానికి నిన్నా శ్రయించిన వాడు, యోగియో లేక తాంత్రిక విద్యలు నేర్చినవాడో గ్రహించావా? యోగి అవసరపడినప్పుడు ప్రజలకు సాయంచేస్తూ, ముక్తి పొంద కోరతాడు. తాంత్రికుడలా కాక కీర్తి, అధికార వ్యామోహంతో ప్రజలను మభ్యపెడుతూంటాడు. ఇందుకు ఉదాహ రణగా సుందుడు అనేవాడి కథ చెబుతాను. శ్రమ తెలియకుండా, విను,\" అంటూ ఇలా చెప్పసాగాడు:\\nఒకానొకప్పుడు మగధ దేశంలోని ధర్మ పురిగ్రామంలో సుందుడు, ఉపసుందుడు అనేవాళ్ళు ఇరుగు పొరుగున వుండేవారు. సుందుడు ఆస్తిపరుడు, నా అన్నవాళ్ళులేరు. తనకున్నంతలో పదిమందికీ సాయపడుతూ, మంచివాడన్న పేరుతెచ్చుకున్నాడు.\\nఉపసుందుడిందుకు పూర్తిగా విరుద్ధం. అతడిది పెద్ద కుటుంబం. వ్యసనాల పేరు చెప్పి దుబారా ఖర్చులు చేసేవాడు. అందరితో గిల్లికజ్జాలు పెట్టుకునేవాడు. తను నష్టపోయి అయినాసరే, ఎదుటి వాడికి లాభం రాకుండా చేయాలన్నదే అతడి ఆలోచన. పొరుగువాడు పచ్చగా వుంటే ఓర్చలేడని అందరూ అతణ్ణి దుష్టుడనీ, అసూయాపరుడనీ చెప్పుకునే వారు.\\nతనకు చెడ్డపేరున్నదని ఉపసుందుడికి తెలుసు. కానీ అందుక్కారణం తన చెడ్డగుణా లని అతడొప్పుకోడు. తన పొరుగున వున్న సుందుడు తనకు చెడ్డపేరు తేవాలని సంక ల్పించాడనీ, అందుకోసం కావాలనే మంచి పనులు చేస్తున్నాడనీ అతడు చాలామందితో అన్నాడు.\\n\"నా కుటుంబం పెద్దది. అందువల్ల నాకెన్నో చిక్కు సమస్యలు వస్తూంటాయి. అవి తీర్చే దారిలేకనే వ్యసనపరుణ్ణయ్యాను. వ్యసనాల పేరుచెప్పి కాసేపైనా, నా సమస్యలు మరిచిపోదామని నా ఉద్దేశ్యం. నాకు దానాలు చేయాలని వుంటుంది. డబ్బు లేదు. అంద రిలో మంచిగా వుండాలని ఉంటుంది.కానీ మనసంతా చీకాకుగా వుండి గిల్లికజ్జాలు పెట్టుకుంటాను. ఇవన్నీ సుందుడికి తెలుసు! అయినా నాకు సాయం చేయడు. నాకష్టాలు తీరిపోతే నేను మంచివాణ్ణయిపోతాను. నేను మంచివాడైతే సుందుడికి నష్టం,\" అని ఉప సుందుడొకసారి ధర్మపురి గ్రామాధికారితో అన్నాడు.\\nగ్రామాధికారి ఆశ్చర్యపడి, “నీ మంచితనం వల్ల సుందుడికేం నష్టం?” అని అడిగాడు.\\n\"బొగ్గు పక్కన బూడిద కూడా వెన్నెలలా మెరుస్తుంది. మాను లేని చోట ఆముదం చెట్టు మహావృక్షం. పండితులు లేని చోట అక్షరజ్ఞానమున్నవాడే కాళిదాసు. లేకుంటే సుందుడు చేస్తున్న మంచి ఏముంది? నా బోటివాడు . పొరుగున వుండడం వల్ల, వాడే పని చేసినా నాతో పోలిక వచ్చి పొగడ్తలకర్ష మవుతున్నది. కాదనగలరా?\" అన్నాడు ఉప సుందుడు.\\nఈ జవాబు గ్రామాధికారికి సబబుగా తోచింది. ఈ మాటలు ఆ నోటా ఈ నోటా నలిగి, చివరకు సుందుడు, ఉపసుందుణ్ణి బొత్తిగా ఆదుకోవడం లేదని ప్రచారమైంది. ఆ ప్రచారం ఒకరోజున సుందుణ్ణి చేరింది.\\nసుందుడుఆలస్యంచేయకుండా గ్రామాధి కారి వద్దకు వెళ్ళాడు. ఊరి పెద్దల్నీ, ఉపసుం దుణ్ణి పిలిపించమన్నాడు. అంతా వచ్చాక అతడు ఉపసుందుడితో, “నీ ఆదాయ మెంత?” అని అడిగాడు. నెలకు నూరు వరహాలన్నాడు ఉపసుందుడు. వ్యయమెంతంటే, నెలకు మూడువందల వరహాలన్నాడు. అప్పులున్నాయా అంటే, రెండువేల వరహాలుందన్నాడు.\\nఅప్పుడు సుందుడు, గ్రామాధికారితో, \"అయ్యా!"
    },
    {
        "story_id": "1997_01_04",
        "chunk_id": "1997_01_04_02",
        "chunk_index": 2,
        "year": 1997,
        "month": 1,
        "source_path": "1997/చందమామ_1997_01.json",
        "title": "బేతాళ కథలు: సుందుడు - ఉపసుందుడు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "యోగి",
            "తాంత్రికుడు",
            "ప్రజాహితం",
            "మహాగుప్తుడు",
            "శబ్దజాలం"
        ],
        "language": "TELUGU",
        "text": " ఉపసుందుడి అప్పు తీర్చేస్తాను. నాది నెలకు వెయ్యి వరహాలు వచ్చే ఆస్తి. అది మీకు అప్పగిస్తాను. అందులోంచి ప్రతి నెలా అయిదు వందల వరహాలు ఉపసుందుడికిస్తూండండి.\\nఇక మీదట ఉపసుందుడు వ్యసనాలు విడిచి పెట్టాలి. గిల్లికజ్జాలుమానాలి. తనవద్ద అదనంగా వున్నడబ్బుతో పరోపకారం చెయ్యాలి. ఇంతే నా షరతులు,\" అన్నాడు.\\nగ్రామాధికారి తెల్లబోయి, \"ఏవో గాలి కబుర్లు విని, నీవిలా ఆవేశపడ్డం మంచిది కాదు,\" అంటూ ఏదో చెప్పబోయాడు.\\nసుందుడాయనను మధ్యలో ఆపి, “నేను ఉపసుందుడికి చాలాసార్లు సాయపడ్డాను. అయినా, నా మీద దుష్ప్రచారం చేస్తే అంతా ఉపసుందుడినే నమ్మారు. ఉపసుం దుడు దుష్టుడనడంలో సందేహం లేదు. మన సమాజంలో దుష్టుడి మాటకు విలు వెక్కువున్న విషయంలోనూ సందేహంలేదు. ఉపసుందుడు తను దుష్టుడినని స్వయంగా ఒప్పుకున్నాడు. అందుకు కారణాలు చెప్పాడు. వాడు మంచివాడయ్యే అవకాశం నా ద్వారా లభిస్తే నాకు సంతోషం. అందుకే ఈ పని చేస్తున్నాను,\" అన్నాడు.\\nగ్రామాధికారి, సుందుణ్ణి మెచ్చుకుని, \"ఉపసుందుడి ఆరోపణలకు చక్కని సమా ధానమిచ్చావు. ఇక మీదట అతడు బుద్ధిగా వుండకపోతే, అతడి బండారం బయట పడుతుంది. నీ బుద్ధికుశలత మెచ్చుకుంటు న్నాను. కానీ నీ ఆస్తిలో ఇంకా నెలకు అయిదువందల వరహాల వాటా, నా వద్ద వుండిపోతుంది గదా! దాంతో నీవిక్కడే వుండి సుఖంగా జీవించవచ్చు కదా!” అన్నాడు.\\nదానికి సుందుడు, “నేను పొరుగున వుంటే, ఉపసుందుడికీ నాకూ పోలిక వస్తుంది. నాతో అతడు సరిపోలడు. అందువల్ల అతడికి రావలసిన మంచిపేరు రాదు. అందుకే నేను ఈ గ్రామం విడిచిపోతున్నాను. అదీ కాక, నాకు ఐహిక సుఖాల మీద ఆసక్తి లేదు: అరణ్యాలకు వెళ్ళి మహర్షుల నాశ్ర యించి జ్ఞాన సముపార్జన చేద్దామను కుంటున్నాను. నా మిగతా ఆస్తిని గ్రామస్థుల మేలుకు ఉపయోగించండి. ఇది తిరుగులేని నా నిర్ణయం!\" అని అప్పటికప్పుడు అవసరమైన పత్రాలు తయారు చేయించి, గ్రామం విడిచి పెట్టాడు.\\nఆ తర్వాత సుందుడు ఒక కీకారణ్యం ప్రవేశించి, ఒక మహర్షి నాశ్రయించాడు. ఆయన సుందుడిని కొన్ని ప్రశ్నలు అడిగాక, “నాయనా! మేధావి అయిన మనుష్యుడు ఎన్నుకోవలసినవి రెండే రెండు మార్గాలు. ఒకటి తపస్సు చేసి ముక్తిని పొందడం, రెండవది యోగవిద్య ద్వారా జ్ఞాన సముపార్జన కావించడం. నీలో జ్ఞానతృష్ణ అమితంగా ఉన్నది. నువ్వు యోగివై ప్రజాహితం కొనసాగించు,” అంటూ అతణ్ణితన శిష్యుడుగాచేర్చుకున్నాడు.\\nఅలా కొంతకాలం గడిచింది.\\nఅప్పుడు మగధదేశాన్ని మహాగుప్తుడనే రాజుపరిపాలిస్తున్నాడు. రెండు సంవత్సరాలుగా వానలు లేక రాజ్యంలో నీటికీ, తిండికీ కొరత ఏర్పడింది. ఆ సంవత్సరం కూడా వానలు పడే సూచనలు కానరాక రాజు ఖిన్నుడై మంత్రులను సమావేశ పరిచాడు. ఎవరికీ ఏమీ పాలుపోని పరిస్థితి!\\nఆ సమయంలో సుందుడక్కడికి వచ్చి, రాజదర్శనం చేసుకొని, ఆయనతో, “మహా రాజా! నువ్వు తప్ప పరిష్కరించలేని సమస్య ఒకటి వచ్చిపడింది. అది నువ్వు పరిష్కరిస్తే, నేను నీకు నా శక్తి కొద్దీ, సాయపడగలను,” అన్నాడు.\\nవేషభాషలనూ, ముఖతేజస్సునూ బట్టి మహాగుప్తుడు, సుందుడినొక యోగిగాభావించి, \"మహానుభావా!మీ సమస్య చెప్పండి. పరిష్క రిస్తాను.నా సమస్యను తమరు పరిష్కరించ లేరు. కాబట్టి మీ సాయంనాకవసరం లేదు,” అన్నాడు.\\nసుందుడు గంభీరంగా, \"ఇచ్చిపుచ్చు కోవడం మానవ ధర్మం. నీ సమస్య ఏమిటో చెప్పు. అది తప్పక నేను పరిష్కరిస్తాను,\" అన్నాడు.\\nమహాగుప్తుడు దేశంలో వానలు లేకపో వడం గురించి చెప్పాడు.\\nదీనికి సుందుడు నవ్వి, \"ఇది నాకు చిటికెల మీద పని. ప్రకృతి శక్తులు కొన్ని సూత్రాల ఆధారంగా పనిచేస్తాయి. వాతా వరణంలో అనుకూలత లోపించి మన దేశంలో వానలు లేవు."
    },
    {
        "story_id": "1997_01_04",
        "chunk_id": "1997_01_04_03",
        "chunk_index": 3,
        "year": 1997,
        "month": 1,
        "source_path": "1997/చందమామ_1997_01.json",
        "title": "బేతాళ కథలు: సుందుడు - ఉపసుందుడు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "యోగి",
            "తాంత్రికుడు",
            "ప్రజాహితం",
            "మహాగుప్తుడు",
            "శబ్దజాలం"
        ],
        "language": "TELUGU",
        "text": " కొన్ని మంత్ర శబ్దా లను ఉచ్ఛరిస్తే, వాటి ప్రభావంతో వాతావర ణంలో వర్షానుకూలత ఏర్పడుతుంది. అందుకు అనువైన స్థలం చూడాలి. అంతే!\" అన్నాడు.\\nమహాగుప్తుడాశ్చర్యపడి, “నా రాజ్యంలో వానలు కురిపిస్తే తమకు కనకాభిషేకం చేయించగలను,\" అన్నాడు.\\nసుందుడు దానికి బదులివ్వకుండా, కాసేపు కనులు మూసుకుని, “రథం సిద్ధం చేయించు. శివపుత్ర గ్రామం శబ్దయజ్ఞానికి అనుకూల ప్రాంతం,” అన్నాడు.\\nరథం సిద్ధమైంది. జోడుగుర్రాల ఆరథంలో సుందుడు, మహాగుప్తుడు మాత్రం కూర్చు న్నారు. సుందుడి ఆదేశం ప్రకారం రాజు నిరాయుధుడుగా వున్నాడు. ముందు సారథి కూర్చుని గుర్రాలను అదిలించాడు. రథం బయలుదేరింది.\\nప్రయాణం సగం దూరం వెళ్ళేసరికి, ఉన్న ట్టుండి గుర్రాలు పెద్దగా సకిలించి ఆగి పోయాయి. సారథి కంగారుగా, \"ప్రభూ! పులుల మంద ఒకటి బాటకు అడ్డంగా వున్నది,” అన్నాడు.\\nసుందుడు, మహాగుప్తుడు అటుకేసి చూశారు. పెద్దా, చిన్నా కలిసి సుమారు పన్నెండు పులులు బాట మీద కాస్త దూరంలో వున్నాయి.\\nజలాశయాలు ఎండిపోవడం వల్ల నీటిని వెతుక్కుంటూ, అవి అక్కడికి వచ్చివుండవచ్చు. తమను సమీపిస్తున్న జోడు గుర్రాలు, ముగ్గురు మనుష్యులు- వాటిలో ఉత్సాహాన్ని పుట్టించినై. సమయానికి ఆయుధాలు లేవని మహాగుప్తుడు కలవరపడ్డాడు.\\nసుందుడు రథం దిగి, మంత్రం జపిస్తూ ముందుకు వెళ్ళి పులులను సమీపించాడు.\\nమహాగుప్తుడు నిర్విణ్ణుడై చూస్తూండగా, పులు లన్నీ ఒకదానితర్వాత ఒకటిగా, అతడి పాదాల ముందు మోకరిల్లి, అక్కడి నుంచి సమీ పారణ్యంలోకి వెళ్ళిపోయాయి.\\nఅప్పుడు రథం కదిలి సుందుణ్ణి సమీ పించింది. సుందుడు రథం ఎక్కి, \"క్రూర మృగాలు కొన్ని సూత్రాలననుసరించి జీవితాన్ని గడుపుతాయి. శబ్దజాలంతో వాటిని అదుపు చేయడం యోగికి సాధ్యమవుతుంది,\" అని రాజుకు చెప్పాడు.\\nఆ తర్వాత కొద్ది సేపటికి రథం శివపుత్ర గ్రామం చేరుకున్నది. ఆసమయానికి గ్రామ పొలి మేరలో గ్రామస్థులుకొందరు హడావిడి పడుతూ కనిపించారు. సుందుడు వారిని విషయమేమి టని అడిగాడు.\\nఒక వృద్ధుడు, సుందుడి వంక ఆశ్చర్యంగా చూసి, \"నువ్వుకానీ యోగివి కాదు గదా?” అన్నాడు.\\nసుందుడు తను యోగినని చెప్పాడు.\\nఅప్పుడా వృద్ధుడు, “యోగి ఒకరు మా గ్రామం వస్తాడనీ, శబ్దయజ్ఞం చేసి వానలు కురిపిస్తాడనీ గ్రామదేవత గ్రామాధికారి కలలో కనిపించి చెప్పింది. శబ్దయజ్ఞం వల్ల దేశంలో వానలు పడతాయి కానీ, మా గ్రామంలో భూకంపం వస్తుందట. భూకంపం రాకుండా గ్రామాన్ని కాపాడాలంటే - అదిగో ఆ మర్రి చెట్టు మొదల్లో వున్న రాతిని ఆరడుగుల ఎత్తుకు లేపాలట. గ్రామం వాళ్ళు ఇందాకటి నుంచీ ప్రయత్నిస్తున్నారు. ఆ రాయి అంగుళం మేర కూడా కదల్లేదు,” అన్నాడు.\\nఅప్పుడు మహాగుప్తుడు ముందుకువెళ్లి ఆరాతిని చూశాడు. అది ఎంతో పెద్దదిగానూ, బరువుగానూ వున్నది. మహాబలవంతులెవ రైనా దాన్ని కాస్తమేర కదపగలరేమో కానీ ఆరడుగుల ఎత్తుకు లేపడం అసాధ్యం.\\nఏం చేయాలా అని రాజు ఆలోచిస్తూం డగా, సుందుడాయనను సమీపించి, “మహా రాజా! అన్ని పనులూ బలంతో సమకూరవు. జ్ఞానశక్తిని ఉపయోగిస్తే కొండలను పిండి చేయవచ్చు. అణువులోంచి బ్రహ్మాండాన్ని సృష్టించవచ్చు. నేను జ్ఞానశక్తితో ఈ రాతిని పైకిలేపుతాను, చూస్తూండు,\" అంటూ కొన్ని మంత్రాలనుచ్ఛరించాడు.\\nఆమరుక్షణం రాయి గాల్లోకి లేచి, సరిగ్గా ఆరడుగుల ఎత్తుకుపోయి, అక్కడ ఆగింది. గ్రామస్థులందరూ ఆనందంతో జయజయ ధ్వానాలు చేశారు.\\nఆ తరవాత సుందుడు శబ్దయజ్ఞం చేశాడు. అది ముగియగానే, ఆకాశంలో ఒక మూల నల్లటి మబ్బుతునక కనబడింది.అది క్రమంగా పెద్దదయి, ఉన్నట్టుండి చల్లటి గాలి వీచింది. వానచినుకులు ప్రారంభ మయ్యాయి. శివపుత్ర గ్రామంలోనే కాదు, మగధదేశమంతటా పౌరుల మనసు ఉప్పొంగి పోయేటంతగా వానలు పడ్డాయి.\\nఇది జరిగాక మహాగుప్తుడు కలవర పడుతూ,సుందుడితో, “మహానుభావా! తమరు సర్వశక్తిమంతులు."
    },
    {
        "story_id": "1997_01_04",
        "chunk_id": "1997_01_04_04",
        "chunk_index": 4,
        "year": 1997,
        "month": 1,
        "source_path": "1997/చందమామ_1997_01.json",
        "title": "బేతాళ కథలు: సుందుడు - ఉపసుందుడు",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "యోగి",
            "తాంత్రికుడు",
            "ప్రజాహితం",
            "మహాగుప్తుడు",
            "శబ్దజాలం"
        ],
        "language": "TELUGU",
        "text": " అతారపురుషుడిలా నా రాజ్యంలో అడుగుపెట్టి నా పౌరులకష్టాలు తీర్చారు. నేను సామాన్యుణ్ణి! తమవల్ల కాని సమస్యను నేను పరిష్కరించగలనా? అన్న బెంగ నన్నిప్పుడు వేధిస్తున్నది,” అన్నాడు.\\nసుందుడు చిన్నగా నవ్వి, రాజుకు ఉప సుందుడి కథ చెప్పి, \"వాడింకా నన్ను విడిచి పెట్టలేదు. యోగినై నేను అద్భుతశక్తులు పొందానని వాడికి తెలిసింది. వాడు అరణ్యం లోని నా ఆశ్రమానికి వచ్చి, నన్ను యోగవిద్య, నేర్పమని వేధిస్తున్నాడు. యోగవిద్యకు సంబం ధించిన ఎన్నో రహస్యాలను నేను, నా ఆశ్ర మంలో భద్రపరిచాను. ఇంకా ఎన్నో రహస్యాలు నేను తెలుసుకోవలసివుంది. ఉపసుందుడు నన్ను చీకాకు పరచకుండా, నా ఆశ్రమానికి రక్షణ కల్పించవలసిందని కోరడానికే, నేను నీ దగ్గరకు వచ్చాను,\" అన్నాడు.\\nదీనికి మహాగుప్తుడెంతో ఆశ్చర్యపడి, \"క్రూరమృగాలను శాసించ గలరు. బండ రాళ్ళను గాలిలో తేల్చగలరు. ప్రకృతి శక్తుల్ని ప్రేరేపించగలరు. అటువంటి తమకు, ఉప సుందుడివంటి సామాన్యుడి విషయంలో, నా సాయం కావాలా?” అన్నాడు.\\nఅందుకు సుందుడు ఒకటి, రెండు క్షణాలు మౌనంగా ఉండిపోయి, తరవాత రాజుకేసి గంభీరంగా చూస్తూ, \"రాజా, దేశానికి రాజుండగా దుర్మార్గులను శిక్షించడం నాకు తగని పని!\" అన్నాడు.\\nమహాగుప్తుడు మారుపలకకుండా, అర ణ్యంలోని సుందుడి ఆశ్రమానికి తగిన కట్టు దిట్టాలు చేసి, ఉపసుందుణ్ణి ఆ ప్రాంతాలకు వెళ్ళకుండా శాసించాడు."
    },
    {
        "story_id": "1997_01_05",
        "chunk_id": "1997_01_05_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "సముద్ర తీర ప్రయాణాలు - 15: మన్నారు సింధుశాఖ ఉత్తరప్రాంతం",
        "author": "మీరానాయర్",
        "normalized_genre_code": "ARTICLE",
        "content_type": "ARTICLE",
        "keywords": [
            "మన్నారు సింధుశాఖ",
            "రామేశ్వరం",
            "తిరుచ్చెందూర్",
            "హనుమంతుడు",
            "వేదారణ్యం",
            "ముత్యాలు"
        ],
        "language": "TELUGU",
        "text": "కన్యాకుమారి నుంచి తీరం గుండా పైకి పయనించామంటే మన్నారు సింధుశాఖలో ప్రవేశిస్తాము. మన్నారు సింధుశాఖ ముఖద్వారంలో, ప్రధాన భూమిమీద తీరపట్టణమైన తిరుచ్చెందూర్ ఉన్నది. ఇక్కడ సముద్రానికి అభిముఖంగా బ్రహ్మండమైన సుబ్రహ్మణ్యస్వామి దేవాలయం ఉన్నది. సుబ్రహ్మణ్యస్వామి వెలసిన ప్రధానమైన ఆరు పుణ్యక్షేత్రాలలో ఇది ఒకటి. మిగిలిన ఐదుఆలయాలూ కొండలమీద ఉన్నాయి. ఈ ఆలయం మాత్రం సమతల ప్రదేశంలో ఉన్నది. దాదాపు వెయ్యి సంవత్సరాలకు పూర్వం నిర్మించబడిన ప్రాచీన ఆలయ ప్రాంగణంలోనే, మూడుశతాబ్దాల క్రితం తొమ్మిది అంతస్తుల గాలి గోపురం నిర్మించబడింది. భక్తులు కావళ్ళతో గుడికి వచ్చి, భగవంతుడికి మొక్కుబడులు చెల్లిస్తూ ఉంటారు.\\nతిరుచ్చెందూరుకు కొన్ని కి.మీ. ఉత్తరంగా తూత్తుక్కుడి (టుటికోరిన్) ఉన్నది. 1974 జూలై 11వ తేదీ కేంద్రప్రభుత్వం ఇక్కడి రేవును మనదేశంలోని 10వ ముఖ్యమైన ఓడరేవుగా ప్రకటించింది. ఆ కారణంగా తమిళనాడు మనదేశంలో రెండుముఖ్యమైన ఓడరేవులు గల ఏకైక రాష్ట్రం అనే ప్రత్యేకతను సంతరించు `కున్నది. ఇక్కడి ఓడరేవు మానవనిర్మితమైనది. అన్ని వాతావరణాలలోనూ ఉపయోగపడుతుంది. దీనికి ఉత్తరంగానూ, దక్షిణంగానూ సముద్రంలో దృఢమైన రెండు అడ్డుగోడలు ఉన్నాయి. సముద్రపు అలల తాకిడి నుంచి రేవును రక్షించడానికి ఈ అడ్డుగోడలనునిర్మించారు. ఉత్తరపు గోడ 4096 మీ. పొడవు గలది. ప్రపంచంలో రెండవ పొడవైన గోడ ఇది!\\nప్రాచీన కాలం నుంచే మనదేశం ముత్యాలకు పేరుగాంచింది. క్రీ.శ. 2వ శతాబ్దంలో మనదేశం నుంచి రోము వంటి దూరదేశాలకు ఎగుమతి చేయబడిన ముత్యాలు చాలావరకు మన్నారు సింధుశాఖలో లభించినవే. తూత్తుక్కుడి ఇవాళ కూడా ముత్యాల వర్తక కేంద్రంగా ఉంటున్నది. ఉప్పు కర్మాగారాలకూ, ఎరువుల కర్మాగారాలకూ, విద్యుత్ కేంద్రానికీ ఇది మరింత పేరుగాంచింది.\\nహిందువులు పరమ పవిత్రంగా భావించే రామేశ్వర ద్వీపక్షేత్రం మన్నారు. సింధుశాఖకు ఉత్తరంగా ఉన్నది. హిందువులు పవిత్రంగా భావించే నాలుగు దివ్యక్షేత్రాలలో ఇది ఒకటి. (బదరీనాథ్, ద్వారక, జగన్నాధ పూరీ మిగతా మూడుక్షేత్రాలు). భక్తులైన హిందువులు తమ జీవిత కాలంలో కనీసం ఒక్కసారైనా రామేశ్వర క్షేత్రాన్ని దర్శించాలని కాంక్షిస్తారు.\\nరామాయణగాథలోని కొన్ని ముఖ్యమైన ఘట్టాలతో ఈ దీవికి సంబంధం ఉన్నదని చెబుతారు.\\nశ్రీరాముడి పేరు మీదుగానే దీనికి రామేశ్వరమనే పేరు వచ్చింది. బ్రాహ్మణ వంశానికి చెందిన రావణుణ్ణి వధించిన పాపం తొలగించుకోవడానికి శ్రీరాముడు ఇక్కడ శివపూజ చేశాడని చెబుతారు. శ్రీరాముడు కైలాసం నుంచి శివలింగాన్ని తీసుకురమ్మని హనుమంతుణ్ణి కోరాడు. హనుమంతుడు కైలాసానికి వెళ్ళాడుగాని, ఎంతకూ తిరిగిరాలేదు. పూజా సమయం ఆసన్నమయింది. కాని హనుమంతుడి జాడ కనిపించ లేదు. ఇక వేచి లాభం లేదు. పుణ్య ఘడియలు పూర్తయ్యేలోగా ఇసుకతో శివలింగం చేసి ప్రతిష్ఠించి పూజించవచ్చని సీత ఇచ్చిన సలహా ప్రకారం శ్రీరాముడు ఇసుకలింగాన్ని ప్రతిష్ఠించి పూజించాడు.\\nఆ తరవాత వచ్చిన హనుమంతుడు విషయం తెలిసి ఎంతో బాధపడ్డాడు. అతని బాధను పోగొట్టడానికి శ్రీరాముడు తానుప్రతిష్ఠించిన ఇసుక లింగాన్ని తొలగించి ఆస్థానంలో హనుమంతుడు తెచ్చిన శివలింగాన్ని ప్రతిష్ఠిం చమని హనుమంతుణ్ణి కోరాడు. హనుమంతుడు దానిని పైకెత్త బోయాడు. వీలుకాలేదు. ఆఖ రికి ధానికి తన వాలాన్ని చుట్టి లాగాడు. కాని అది ఏమాత్రం కదలలేదు. ఆ పిమ్మట శ్రీరా ముడు హనుమంతుణ్ణి ఓదార్చి, అతడు తెచ్చిన లింగాన్ని పక్కనే ప్రతిష్ఠించమని చెప్పి, దానికే తొలిపూజలు జరుగుతాయని వరమిచ్చాడు.\\nఈనాటికీ ఇక్కడికి వచ్చే భక్తులు మొదట హనుమంతుడు ప్రతిష్ఠించిన 'కాశీవిశ్వనాధరామనాధస్వామిలింగాన్ని'' పూజించిన తరవాతే 'రామలింగాన్ని' పూజిస్తారు.\\nశ్రీరాముడు శివపూజ చేశాడని విశ్వసింపబడే చోట, సేతుపతి రాజవంశానికి చెందిన ఉదయనుడనే రాజు 15వ శతాబ్దంలో బ్రహ్మాండమైన ఆలయం నిర్మించాడు."
    },
    {
        "story_id": "1997_01_05",
        "chunk_id": "1997_01_05_02",
        "chunk_index": 2,
        "year": 1997,
        "month": 1,
        "source_path": "1997/చందమామ_1997_01.json",
        "title": "సముద్ర తీర ప్రయాణాలు - 15: మన్నారు సింధుశాఖ ఉత్తరప్రాంతం",
        "author": "మీరానాయర్",
        "normalized_genre_code": "ARTICLE",
        "content_type": "ARTICLE",
        "keywords": [
            "మన్నారు సింధుశాఖ",
            "రామేశ్వరం",
            "తిరుచ్చెందూర్",
            "హనుమంతుడు",
            "వేదారణ్యం",
            "ముత్యాలు"
        ],
        "language": "TELUGU",
        "text": " ఈ దేవాలయంలో అపురూప శిల్పాలతో అలరారే వెయ్యి స్తంభాలుగల 1200 అడుగుల పొడవైన మంటపంఉన్నది. ఇదే మన దేశంలోని అతి పెద్ద ఆలయమంటపం!\\nఈ ఆలయాన్ని శిక్షుల పదవ గురువు గురుగోవింట్సింగ్ దర్శించాడు. అందుకే దీనిని హిందువులతోపాటు శిక్షులు కూడా పవిత్ర క్షేత్రంగా భావిస్తారు.\\nరామేశ్వరం సముద్రజీవశాస్త్రవేత్తలను విశేషంగా ఆకర్షిస్తు న్నది. ఈ దీవి పరిసరాలలో పగడాల మధ్య నివసించేవింత ప్రాణులను పరిశీలించి అధ్యయనం చేయడానికి విజ్ఞానశాస్త్ర పరిశోధకులు వస్తూవుంటారు.\\nరామేశ్వరానికి ఆగ్నేయదిశగా ఉన్న ధనుష్కోటికి శ్రీలంక చాలా సమీపంలో ఉన్నది.\\nధనుష్కోటి అంటే 'రామధనువు' అని అర్థం. ఇక్కడి తీరం ధనువు ఆకారంలో వంపుగా ఉండడం వల్ల దీనికీ పేరు వచ్చింది. ఇక్కడున్న కోదండరామస్వామి ఆలయంలో సీతారామలక్ష్మణ హనుమంతుల విగ్రహాలతో పాటు రావణ సోదరుడైన విభీషణుడి విగ్రహం కూడా ఉన్నది. విభీషణుడు శ్రీరాముడి శరణుజొచ్చిన స్థలంలోనే ఈ ఆలయం వెలసిందని చెబుతారు.\\nరామేశ్వరందీవికి సమీపంలో చాలా ఇసుకమేటలు ఉన్నాయి. శ్రీరాముడు లంకకు నిర్మించిన వారథిగా వీటిని చెబుతారు. శ్రీలంకకు భారత భూభాగంతో ఒకప్పుడు సంబంధం ఉండేదనడాన్ని ఇవి సూచిస్తాయని భూతత్వ శాస్త్రవేత్తలు అభిప్రాయపడుతున్నారు. దాదాపు 30 మీ. పొడవైన ఈ ఇసుకమేటలు నౌకాయానానికి పెద్ద అవరోధంగా ఉంటున్నాయి.\\nరామేశ్వరం నుంచి, పాక్ జలసంధిని దాటి వెళ్ళామంటే కోడిక్కరై చేరుకుంటాం. కోడిక్కరైని సమీపిస్తున్నప్పుడే మనకు ఆకాశంలో ఎగిరే ఫ్లెమింగో పక్షులు కనిపిస్తాయి.\\nఇక్కడున్న పక్షుల శరణాలయంలో రకరకాల పక్షులు ఉన్నాయి.\\nకోడిక్కరై సమీపంలో వేదారణ్యం అనే తీరపట్టణం ఉన్నది. ఉత్తరోత్తరా స్వతంత్ర భారతదేశంలో గవర్నర్ జనరల్ పదవిని నిర్వహించిన సి. రాజగోపాలాచారి, స్వతంత్ర పోరాట సమయంలో ఇక్కడ ఉప్పు సత్యాగ్రహం జరపడంతో వేదారణ్యం రాజకీయ ప్రాముఖ్యతను సంతరించుకున్నది.\\n* వేదారణ్యంలోని శివాలయం చాలా ప్రసిద్ధి గాంచింది. ఇక్కడి శివపార్వతీ విగ్రహాలను వివాహ వస్త్రాలతో అలంకరిస్తారు. అగస్త్యమునికి, పరమశివుడు ఇక్కడ పార్వతీదేవి సమేతంగా కైలాసంలో ఆమెను వివాహమాడిన వైభవంతో దర్శనమిచ్చాడని స్థలపురాణం చెబుతున్నది. అందువల్లే వేదారణ్యానికి దక్షిణ కైలాసం అనే మరొక పేరు కూడా వచ్చింది!"
    },
    {
        "story_id": "1997_01_06",
        "chunk_id": "1997_01_06_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "రాక్షసుడీ శపథం",
        "author": "ఎన్. శివనాగేశ్వరరావు",
        "normalized_genre_code": "ADVENTURE_STORY",
        "content_type": "STORY",
        "keywords": [
            "సింహబలుడు",
            "అగ్నిసేనుడు",
            "అమృతవల్లి",
            "రక్తతర్పణుడు",
            "పరోపకారం",
            "త్యాగం"
        ],
        "language": "TELUGU",
        "text": "చంద్రశిలా రాజ్యం రాజు విక్రమసేనుడుభోగ లాలసుడు. పరిపాలనా విషయాలు పట్టించు కునేవాడు కాదు. అందువలన, పరిపాలనా భారం మంత్రులు వహించవలసి వచ్చింది. సహజంగానే, ఆశ్రిత పక్షపాతం, లంచగొండి తనం అధికమయ్యాయి.\\nఆ రాజ్యంలో సింహబలుడనే యువకు డుండేవాడు. వాడికినా అన్నవారులేరు. అయినా, కష్టపడి విద్యనభ్యసించడమేగాకుండా, సైన్యం లోచేరేందుకు అవసరమైన క్షాత్రవిద్యలలో కూడా శిక్షణ పొందాడు.\\nఆ తర్వాత, రాజాస్థానంలో ఉద్యోగం కోసం మహారాజును దర్శించడానికి వెళ్ళాడు. అయితే, అతడికి ఆ అవకాశం దక్కలేదు. లంచం అడిగిన మంత్రులు, అతడి పేదరికం గుర్తించి, సభలోకి కూడా రాకుండా గెంటించి వేశారు.\\nమనస్తాపం చెందిన సింహబలుడికి మహా రాజుమీద, మంత్రులమీద జుగుప్స కలిగింది. వాడిక మరి ఉద్యోగ ప్రయత్నం చేయక, వేటాడి జీవనం కొనసాగించాలని నిశ్చయిం చుకున్నాడు. ధనుర్బాణాలు ధరించి, వాడు రాజ్య సరిహద్దుల్లో ఉన్న దండకారణ్యంలో జంతువులను వేటాడి కడుపు నింపుకోసాగాడు.\\nకొద్ది సంవత్సరాలు గడిచాయి. విక్రమ సేనుడికి ఆరోగ్యం పాడయింది. రాజవైద్యులు పరీక్షించి ఏవో మందులిచ్చారు. గుణం కని పించలేదు. ఆ సమయాన రత్నాకరుడనేవృద్ధ వైద్యుడు, రాజును పరీక్షించి “మహారాజా, అమృతవల్లి అనే వనమూలికతోతమ వ్యాధి నయం కాగలదు. అయితే, ఆ మూలికను సంపాయించడం కష్టం,” అన్నాడు.\\nఅక్కడే వున్న విక్రమసేనుడి కుమారుడు అగ్నిసేనుడు, రత్నాకరుడితో, “ఆ వనమూలిక ఎలా ఉంటుందో, ఏ ప్రాంతాన దొరుకు తుందో చెప్పండి. దాన్ని ఎన్ని కష్టాలకైనాఓర్చి తేగలను,\" అన్నాడు.\\nఅప్పుడు రత్నాకరుడు ఆ వనమూలిక ఎలా ఉండేదీ వర్ణించి, ఆ మూలిక దండకా రణ్యంలోని తూర్పు ప్రాంతాన గల కొండల్లో లభించగదలని చెప్పాడు.\\nదండకారణ్యం ఎంతటి భయంకరమైనదో చంద్రశిలారాజ్యంలో వారందరికీ తెలుసు. ఒకసారి యువరాజు అగ్నిసేనుడు తెగించి, కొందరు భటులతో ఆ ప్రాంతాలకు వేటకు పోయి, వేట మాట అలా ఉండి, అక్కడి క్రూరమృగాలు, విషసర్పాల బారిన పడకుండా కొసప్రాణాలతో పారిపోయివచ్చాడు. ఆ సమ యంలో అతడికి ఆటవికుల ద్వారా, అతి నేర్పరీ, నిర్భయుడూ అయిన సింహ బలుణ్ణి గురించి తెలిసింది.\\nఅగ్నిసేనుడు భటులను పంపి, సింహ బలుణ్ణి పిలిపించాడు. వాడికి అప్పటికే అగ్నిసేనుణ్ణి గురించి తెలుసు. తండ్రి భోగ లాలసుడైతే, ఇతడు ప్రజల క్షేమం ఏమాత్రం పట్టించుకోని క్రూరుడు.\\nఅగ్నిసేనుడు, సింహబలుడికి తగు మర్యా దలు చేసి, “సింహబలా! మహారాజు వ్యాధి . గ్రస్తుడన్న సంగతి నువ్వు ఎరిగే ఉంటావు. అమృతవల్లి అనే మూలిక ద్వారా, ఆయన వ్యాధిని కుదర్చవచ్చని వైద్యుడు చెప్పాడు. దాన్ని సంపాయించేందుకు నువ్వు సాయ పడాలి. నువ్వు కోరిన ధనం ఇవ్వగలను,” అని వైద్యుడు చెప్పిన వివరాలన్నీ అతడికి చెప్పాడు.\\nదానికి సింహబలుడు, “యువరాజా! ధనం మాట అలా ఉంచండి. నా దృష్టిలో పరోప కారాన్ని మించిన సంపదలంటూ లేవు. మీకు తప్పక సాయం చేస్తాను,” అన్నాడు.\\nమర్నాడు ఇద్దరూ అశ్వాల నధిరోహించి దండకారణ్యం చేరారు. సింహబలుడుముందు అశ్వాన్ని నడిపిస్తూ, అక్కడక్కడా తమ మార్గా నికి అడ్డుగా ఉన్న పొదలను నరికి, మార్గం సుగమం చేయసాగాడు. అలాంటి సమయా లలో సర్పాలు బుసలు కొడుతూ దాపులనున్న మహావృక్షాలపైకి పాకిపోయాయి.\\nనాలుగు రోజుల ప్రయాణం తర్వాత వాళ్ళు ఒక సాయంసమయంలో వైద్యుడు చెప్పిన తూర్పుకొండల ప్రాంతాన్ని చేరారు.\\nసింహబలుడు ఉత్సాహంగా, “యువరాజా! మనం ఇప్పుడు వైద్యుడు చెప్పిన ప్రదేశానికి వచ్చాం. ఆయన వర్ణించిన ప్రకారం అమృత వల్లి, ఒక అడుగు కన్న ఎత్తు పెరగనిమొక్క గుర్రాల మీద ఉండి దాన్ని గుర్తించడం కష్టం. మనం కాలినడకన, ఈ చుట్టుపక్కల దాని కోసం నిదానంగా వెదుకుదాం,” అన్నాడు."
    },
    {
        "story_id": "1997_01_06",
        "chunk_id": "1997_01_06_02",
        "chunk_index": 2,
        "year": 1997,
        "month": 1,
        "source_path": "1997/చందమామ_1997_01.json",
        "title": "రాక్షసుడీ శపథం",
        "author": "ఎన్. శివనాగేశ్వరరావు",
        "normalized_genre_code": "ADVENTURE_STORY",
        "content_type": "STORY",
        "keywords": [
            "సింహబలుడు",
            "అగ్నిసేనుడు",
            "అమృతవల్లి",
            "రక్తతర్పణుడు",
            "పరోపకారం",
            "త్యాగం"
        ],
        "language": "TELUGU",
        "text": "\\nఇద్దరూ అశ్వాల మీదినుంచి దిగి, వాటిని ఒక చెట్టుకు కట్టివేసి, అమృతవల్లి కోసం వెదకసాగారు. అయితే, వాళ్ళు గమనించని విషయమేమిటంటే - అక్కడికి దాపులనే ఉన్న కొండగుహలో రక్తతర్పణుడనే రాక్షసు డున్న సంగతి!\\nఈ రక్తతర్పణుడు రాక్షసుల్లో అత్యుత్తమ జాతికి చెందినవాడు. వాడి పూర్వులు దండకా రణ్యాన్ని ఏలిన వాళ్ళు. తక్కువ జాతి రాక్ష సులులాగా దొరికిన ఏ జంతువునో తినిఆకలి చల్లార్చుకోవడం, వాడికి అవమానకరంగా తోచేది. ఈ లోకాన్ని వదిలిపోయే ముందు, ఏదో ఒకనాడు ఒక మనిషిని తిని తీరతానని వాడు శపథం చేశాడు.\\nవాడికిప్పుడు, ఒకరు కాదు ఇద్దరు మను షులు కంటబడడంతో, ఒళ్ళు పొంగిపోయి, తను కూర్చున్న పెద్దబండరాయి మీదినుంచి భీకరంగా హుంకరిస్తూ కిందికి దూకి, వాళ్ళకేసి పరిగెత్తుకు రాసాగాడు.\\nవాడి హుంకారం వింటూనే సింహబలుడూ, యువరాజు అగ్నిసేనుడూ నిలువెల్లా కంపించి పోయారు. అగ్నిసేనుడు మూర్ఛపోబోతూన్న వాడిలా ఊగిపోతూ, \"సింహబలా! ఇప్పుడేది దారి? ఆ ముసలి వైద్యుడు మనలను రాక్ష సులకు ఆహారంగా వేయడానికి, అమృతవల్లి కట్టుకథ అల్లాడని, నా అనుమానం. మన నిప్పుడా భగవంతుడే రక్షించాలి!” అన్నాడు.\\nసింహబలుడు, అగ్నిసేనుడు నేల బడ కుండా గట్టిగా పట్టుకొని, \"యువరాజా! మీ తండ్రిగారి భోగలాలసత్వంతో పాటు, మీ క్రూరత్వం కూడా రాజ్యంలో అందరూ ఎరి గిందే! ఈ రాక్షసుడు మహాక్రూరుడని గతంలో విన్నాను. ఇప్పుడు మన రక్షణ భారం భగ వంతుడికి అప్పగించేందుకు తగిన వ్యవధి లేదు. ఒర నుంచి కత్తి దూయండి! \" అంటూ విల్లులో సంధించేందుకు బాణాన్ని అందుకో బోయాడు.\\nఅంతలో రాక్షసుడు, వాళ్ళను సమీపించి బాణం గురిచేస్తున్న సింహబలుణ్ణి, వెనక్కు పారిపోజూస్తున్న యువరాజు అగ్నిసేనుణ్ణి చెరొక చేత్తో పైకెత్తి పట్టుకొని, \"ఆహా! నా శపథం ఫలించింది! అయితే, తాళవృక్షమంత ధర్మసందేహం! కాలధర్మం చెందేలోపలనేను తినదలచింది ఒక మనిషినే; కాని ఇప్పుడిద్ద రుదొరికారు! ఏం చేయాలి?”అంటూ ఇద్దరి కేసి తల తిప్పుతూ చూడసాగాడు.\\nఅప్పుడు, సింహబలుడు, \"రాక్షసోత్తమా! నీకు ధర్మా ధర్మ విచక్షణాజ్ఞానం ఉన్నందుకు చాలా ఆనందిస్తున్నాను. చావుబ్రతుకుల మధ్య వున్న చంద్రశిలా రాజ్యం రాజుకు చికిత్స చేసేందుకు, అమృతవల్లి అనే మూలిక కోసం ఇక్కడికి వచ్చాం. ఈయన ఆ రాజ్యం యువరాజు. ఆ మూలిక ఎక్కడ దొరుకుతుందో చెబితే, దాన్ని తీసుకుని యువరాజు వెళ్ళి పోతాడు. అప్పుడు నువ్వు, నన్ను తినవచ్చు. నీ శపథానికి ఏ భంగపాటూ కలగదు,\" అన్నాడు.\\nవెంటనే రాక్షసుడు, వాళ్ళిద్దరినీ కిందికి దించి, సింహబలుడితో, \"ఆ అమృతవల్లి మూలిక ఈ ప్రాంతాలనే ఉన్నది; ఇస్తాను. ఇప్పుడు నాకు మరొక సందేహం కలుగు తున్నది. లోకంలో కన్నవాళ్ళ కోసం పిల్లలు త్యాగాలు చేయడం పరిపాటి. అటువంటిది, ఈ యువరాజు సామాన్య పౌరుడివైన నిన్ను బలిపెట్టి, తన ప్రాణాలు కాపాడుకోవడం ధర్మ మవు తుందా?” అన్నాడు.\\nఆ మరుక్షణం అగ్నిసేనుడు, రెండుచేతు లతో రాక్షసుడిపాదాలు పట్టుకుని, “రాక్ష సేంద్రా! మీమాటలతో నాకళ్ళుతెరిపించారు. మా రాజ్య ప్రజలు నాతండ్రిభోగలాలసత్వాన్ని అసహ్యిం చుకుంటారు. నా క్రూరత్వాన్ని ద్వేషిస్తారు. ఇది తెలిసీ పాలకుడు, సామాన్య ప్రజలు విశ్వసించే ధర్మాధర్మాలకు అతీతుడని అహంక రించాను. దయవుంచి, అమృతవల్లి మూలి కను సింహ బలుడికిచ్చి, నన్ను భక్షించండి!” అన్నాడు.\\nఇది వింటూనే రాక్షసుడు చుట్టుపక్కల గల చెట్టుచేమలు ఊగిపోయేలా వికవిక మంటూ పెద్దగా నవ్వి, “నువ్వనే దయ, దానితో పాటు జాలీ, కరుణా అనేవి రాక్షసనైజానికి విరుద్ధం; పాటించకూడనివి. అయినా, మీ కోసం నా నైజాన్ని త్యాగం చేస్తున్నాను, రండి!"
    },
    {
        "story_id": "1997_01_06",
        "chunk_id": "1997_01_06_03",
        "chunk_index": 3,
        "year": 1997,
        "month": 1,
        "source_path": "1997/చందమామ_1997_01.json",
        "title": "రాక్షసుడీ శపథం",
        "author": "ఎన్. శివనాగేశ్వరరావు",
        "normalized_genre_code": "ADVENTURE_STORY",
        "content_type": "STORY",
        "keywords": [
            "సింహబలుడు",
            "అగ్నిసేనుడు",
            "అమృతవల్లి",
            "రక్తతర్పణుడు",
            "పరోపకారం",
            "త్యాగం"
        ],
        "language": "TELUGU",
        "text": "” అంటూ వాళ్ళను కొంతదూరం తీసుకుపోయి, అక్కడ వున్న పొదల్లో నుంచి అడుగుఎత్తులో ఉన్న అమృతవల్లి మూలిక పాదులనువేళ్ళతో సహా పెకలించి, వాళ్ళకు ఇస్తూ, “ఒకటి కాదు, రెండు తీసుకుపొండి. అయితే, నా శపథం, శపథంగానే మిగిలి పోయింది. ఇందుకుకారణం, ఏదో రాక్షస స్వభావ విరుద్ధమైన దుష్కార్యం చేసి వుంటాను!\" అని పెద్దగా నిట్టూర్చుతూ గుహకేసి బయలుదేరాడు.\\nఆ తర్వాత సింహబలుడూ, యువరాజూ పరమానందంతో తమతమ అశ్వాల నధి రోహించి, నగరంకేసి బయలుదేరారు."
    },
    {
        "story_id": "1997_01_07",
        "chunk_id": "1997_01_07_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "బంగారు గడియలు - 9",
        "author": "చందమామ బృందం",
        "normalized_genre_code": "SCIENCE_ARTICLE",
        "content_type": "STORY",
        "keywords": [
            "ట్రివియా",
            "కోలా ఎలుగుబంట్లు",
            "సముద్ర కన్య విగ్రహం",
            "మేడమ్ టుస్సాడ్స్",
            "బంగారుద్వారం వంతెన"
        ],
        "language": "TELUGU",
        "text": "ప్రపంచంలో వీటిని మనం ఎక్కడ చూడగలం...\nకోలా ఎలుగుబంట్లు? కోలా ఎలుగుబంటి పిల్లలు, కంగారూ పిల్లల లాగే, తొలి ఆరునెలలు తమ తల్లుల కడుపు కింది సంచులలోనే గడుపుతాయి. ఆహారం తినేప్పుడు అల్లరిగా ప్రవరించే, వీటి ముఖ్యమైన ఆహారం యూకలిప్టస్ ఆకులు. ఈ జంతువులు ఎక్కడ నివసిస్తాయి? (ఆస్ట్రేలియా)\nసముద్రకన్య విగ్రహం? ప్రపంచ ప్రసిద్ధిగాంచిన పిల్లల కథారచయిత హాన్ క్రిస్టియన్ యాండర్సన్ జ్ఞాపకార్థం ఒక చిన్న సముద్ర కన్య విగ్రహం ప్రతిష్ఠించారు. ఈ కాంస్యవిగ్రహం ఒక రేవు ముఖద్వారంలో ఉన్నది. అది ఎక్కడో తెలుసా? (డెన్మార్క్ రాజధాని కోపెన్హాగన్)\nమేడమ్ టుస్సాడ్స్ వాక్స్ మ్యూజియం? మేరీ టుస్సాడ్స్ అనే ఫ్రెంచి వనిత 1834వ సం||లో ఒక వస్తుప్రదర్శనశాలను స్థాపించింది. అది ఈనాడుసుప్రసిద్ధ వ్యక్తుల మైనపు బొమ్మల ప్రదర్శనశాలగా ప్రపంచ ప్రసిద్ధి గాంచింది. ఈ వస్తుప్రదర్శనశాల ఎక్కడ ఉన్నది? (లండన్)\nబంగారుద్వారం వంతెన? ప్రపంచంలోకెల్లా చాలా అందమైన వంతెనగా బంగారుద్వారం వంతెనను చెబుతారు. 1220 మీటర్ల పొడవైన ఈ వంతెన 1937వ సం||లో నిర్మించబడింది. దీనిని దాటాలంటే ఎక్కడికి వెళ్ళాలో తెలుసా? (శాన్ ఫ్రాన్సిస్కో)"
    },
    {
        "story_id": "1997_01_08",
        "chunk_id": "1997_01_08_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "ప్రశ్నావళి",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "రొట్టెల పంపకం",
            "అరబ్బులు",
            "న్యాయస్థానం",
            "పజిల్స్",
            "లాజిక్"
        ],
        "language": "TELUGU",
        "text": "1. ఇద్దరు అరబ్బులు ప్రయాణం చేస్తున్నారు. ఒకరి వద్ద 3 రొట్టెలు, రెండవ వ్యక్తి వద్ద 5 రొట్టెలు ఉన్నాయి. దారిలో మూడవ వ్యక్తిని చూశారు. ఆయన దగ్గర రొట్టెలు లేవు గాని చాలా ఆకలితో ఉన్నాడు. అరబ్బులు అతన్ని తినడానికి పిలిచి, తమ దగ్గరున్న 8 రొట్టెలను ముగ్గురూ సమానంగా పంచుకుని తిన్నారు. ఆ తరువాత మూడవ ప్రయాణీకుడు తాను తిన్న రొట్టెలకని 8వెండి నాణాలు ఇచ్చివెళ్ళాడు. ఇద్దరు అరబ్బులు ఆ పైకాన్ని న్యాయసమ్మతంగా ఎలా పంచు కొదాలి?\\n2. ఒక చిన్న గొడుగు కింద ముగ్గురు లావుపాటి మనుషులు ఒకరినొకరు తోసుకుంటూ నడుస్తున్నారు. అయినా, ఒక్కరూ తడవలేదు. ఎందువల్ల?\\n3. అరటి తొక్కలతో జర్మనులు ఏం చేసుకుంటారు?\\n4. ఒక బస్సు ఖాళీగా బయలుదేరింది. మొదటిస్టాపులో 16మంది ఎక్కారు. మళ్ళీ ఆగడంతో ఏడుగురు ఎక్కారు, ముగ్గురు దిగారు. ఆ తరవాతి స్టాపులో 9 మంది ప్రయాణీకులు ఎక్కారు, ఐదుగురు దిగారు. బస్సు మళ్ళీ ఆగాక ఐదుగురు ప్రయాణీకులు ఎక్కారు, ముగ్గురు దిగారు. ఆఖరిస్టాపులో ఇద్దరు దిగారు. మొత్తంమీద బస్సు ఎన్నిస్టాపుల్లో ఆగింది?\\n5. మూడు జేబురుమాళ్ళు - రెండు తెల్లవి, ఒకటి ఎర్రనిది- ఒకదానికొకటి ముడివేయ బడ్డాయి. రెండు తెల్లరుమాళ్ళు ఒకదాని కొకటీ; ఎర్ర రుమాలు, తెల్లరుమాలుకూ ముడివేయ బడ్డాయి. అంటే ఒక తెల్ల రుమాలు మధ్యలో ఉందన్నమాట. ఇప్పుడు ముడులు విప్పకుండా ఎర్రరుమాలును రెండు తెల్లరుమాళ్ళ మధ్యకు తీసుకురావా లంటే ఏంచేయాలి?\\n6. శబ్ద అవరోధాన్ని అధిగమించడానికి మనిషి నిర్మించిన మొట్టమొదటి వస్తువు ఏది?\\n7. ఆ క్షణం క్రితం నీళ్ళతో నింపబడిన గ్లాసుమీద తట్టాను. గ్లాసునుంచి ఒక నీటి చుక్కకూడా బయటికి రాలేదు. కాని టేబుల్ క్లాత్ తడిసిపోయింది. ఎలా?\\n8. యుద్ధం వల్ల నాశనమైన ఒక గ్రామంలో కొందరు మనుషులు మిగిలారు. మనిషిరోజుకు ఒక లీటర్ తాగినట్టయితే అక్కడున్న నీళ్ళు 13 రోజులకు వస్తాయని వాళ్ళకు తెలిసింది. ఐదవ రోజు ప్రమాదవశాత్తు కొంత నీళ్ళు వలికిపోయాయి. ఆ రోజే తన వంతు నీళ్ళను తాగేసి, ఒక మనిషి గాయాల కారణంగా చని పోయాడు. ఆ తరవాత నీళ్ళ వాటాను తగ్గించలేదు. మిగిలిన నీళ్ళు వాళ్ళనుకున్నట్టే 13 రోజులకు వచ్చాయి. కింద వలికిపోయిన నీరు ఎంత?\\n9. న్యాయస్థానం నాటకం: బస్సులో ప్రయాణం చేస్తూన్న బల్వంత్ శర్మ, బస్సు హఠాత్తుగా ఆగడంతో, ఆ కుదుపుకు తాను కూర్చున్న సీటు నుంచి ఎగిరి దూరంగా పడ్డాడు. కుడి చేతికి గాయం తగిలింది. ఈ చేతిని ఇకపై ఉపయోగించలేను. కాబట్టి పదిలక్షల రూపాయలు నష్టపరిహారం చెల్లించాలి అని రవాణాసంస్థ మీద కేసుపెట్టాడు శర్మ. రవాణా సంస్థ తరఫున కోర్టులో హాజరయిన న్యాయవాది శర్మను, చేతిని ఎంతవరకు పైకెత్తగలవో చూపించు - అన్నాడు. శర్మ చేతిని భుజం వరకు ఎత్తాడు. \"సరే, ప్రమాదం జరగకముందు ఎంతవరకు ఎత్తగలిగేవాడివో ఇప్పుడు చూపించు,\" అన్నాడు న్యాయవాది. శర్మచేతిని తలపైకి ఎత్తి చూపాడు. \"చూశారా? ఈ పెద్దమనిషి అబద్ధమాడుతున్నాడని తేలిపోయింది. చేతిని ఎప్పటిలా పైకెత్తగలగడం మనమందరం చూశాం. అసలు చేతికి గాయమే తగలలేదు. కాబట్టి, ఈ కేసును కొట్టివేయాలని కోర్టువారిని వేడుకుంటున్నాను!\" అని న్యాయవాది ముగించాడు. అయినా, న్యాయమూర్తి అందుకు అంగీకరించలేదు. ఎందువల్ల?\\nబంగారు గడియలు- 8 సమాధానాలు:\\n1. రాజస్థాన్లోని రాణక్పూర్ ఆదినాధ్ ఆలయం 2. కాశ్మీర్లోని అమర్నాధ్. 3. ఈస్టర్ ఐలండ్ ఆదిమవాసులు."
    },
    {
        "story_id": "1997_01_09",
        "chunk_id": "1997_01_09_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "ప్రయత్నించండి! బాడీ రోల్ & టెడ్డీబేర్ బొమ్మ",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బంతి ఆట",
            "టెడ్డీబేర్ బొమ్మ",
            "ప్లాస్టర్ ఆఫ్ పారీస్",
            "DIY"
        ],
        "language": "TELUGU",
        "text": "**బాడీ రోల్**\\nఈ బంతి ఆటను సరదాగా ఆడుకోవచ్చు.\\nఎ. టెన్నిస్బల్ను కుడిచేతిలో పట్టుకోండి.\\nబి. రెండు చేతులూ పైకెత్తి 'T'లా నిలబడండి.\\nసి. ఇప్పుడు చేతిలోని బంతిని కుడిచేయి మీదుగా దొర్లించండి. అది మోచేయి, భుజం, రొమ్ము మీదుగా దొర్లుకుంటూ వెళ్ళి ఎడమభుజం, మోచేయి మీదుగా,ఎడమచేతిని చేరుకుంటుంది? దీనిని సక్రమంగా చేయగలిగిన తరవాత బంతిని ఎడమచేతి నుంచి కుడిచేతికి చేరేలా దొర్లించండి!\\n**టెడ్డీబేర్ బొమ్మ**\\nకావలసిన వస్తువులు:\\nపాత ప్లాస్టిక్ టెడ్డీబేర్: ప్లాస్టర్ ఆఫ్ పారీస్; కత్తెర: ఒక దారంముక్క; కొన్ని రంగులు.\\nచేసే విధానం:\\n1. ప్లాస్టిక్ టెడ్డీబేర్ ్ను నిలువునా రెండు భాగాలుగా కత్తిరించుకోండి.\\n2. ప్లాస్టర్ ఆఫ్ పారీస్లో లో నీళ్ళు కలిపి, బాగా మర్దించి ముద్దగా చేసుకోండి.\\n3. ఈ ముద్దను కత్తిరించిన బేర్ రెండు భాగాలలో పూర్తిగా నింపి, రెంటినీ ఒకటిగా దారంతో కట్టింది.\\n4. ప్లాస్టర్ ఆఫ్ పారీస్ గట్టిపడేవరకు అలాగే పక్కన ఉంచండి.\\n5. ఆ తరువాత నెమ్మదిగా ప్లాస్టిక్ బొమ్మను వలిచివేయండి. ఇప్పుడు ప్లాస్టర్ ఆఫ్ పారీస్కు టెడ్డీబేర్ ఆకారం వచ్చేస్తుంది.\\n6. చివరగా టెడ్డీబేర్ కళ్ళూ, ముక్కూ, నోరూ వీటికి రంగులు వేయండి."
    },
    {
        "story_id": "1997_01_10",
        "chunk_id": "1997_01_10_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "మహాభారతం: 32. భీమ విమోచనం",
        "author": "చందమామ బృందం",
        "normalized_genre_code": "MYTHOLOGY_SERIAL",
        "content_type": "SERIAL",
        "keywords": [
            "పాండవులు",
            "అరణ్యవాసం",
            "భీమ విమోచనం",
            "నహుషుడు",
            "ధర్మరాజు ప్రశ్నలు",
            "ద్రౌపది ధర్మం"
        ],
        "language": "TELUGU",
        "text": "పాండవులు ఒక ఏడాదిపాటు అరణ్యవాసం చేసిన తరవాత అర్జునుడు ఇంద్రలోకానికి వెళ్ళాడు. అతను అక్కడి నుంచి తిరిగి రావటానికి అయిదేళ్ళు పట్టింది. అతను వచ్చిన అనంతరం మరి నాలుగేళ్ళ పాటు వాళ్ళు గంధమాదన ప్రాంతంలోనే గడిపారు. కుబేరుడి అనుమతితోనూ, కుబేరుడు ఏర్పాటు చేసిన యక్షుల సహాయంతోనూ దివ్యమైన ఆ ప్రదేశాల సౌందర్యం తనివితీరా చూశారు. వారి అరణ్యవాసంలో పదేళ్ళు నిండి, పదకొండో ఏడు మొదలయింది. ఇంక త్వరలో పన్నెండేళ్ళు పూర్తి అవుతాయి. తరవాత వాళ్ళు అజ్ఞాతవాసం కూడా విజయ వంతంగా ముగించి కౌరవుల మీద పగ తీర్చుకుంటారు. పగ తీర్చుకునే సమయం కోసం ఆత్రంగా ఎదురుచూస్తున్నట్టు భీముడు మాటల సందర్భంలో ఒకసారి ధర్మరాజుతో పైకే అనేశాడు. పైకి అనక పోయినా, అర్జున నకుల సహదేవులు కూడా చాలా ఆత్రంగానే ఉన్నారు.\\nఈ సంగతి ధర్మరాజు గ్రహించి, ఈ దేవప్రాంతాలను విడిచి తిరిగి వెళ్ళటానికి నిశ్చయించాడు. భీముడు తలచుకోగానే ఘటోత్కచుడు తన అనుచరులతో సహా వచ్చి, పాండవులను వృషపర్వుడి ఆశ్రమానికి చేర్చాడు. అక్కడి నుంచి వారు బదరి కారణ్యానికి వచ్చి, అందమైన ఆ అరణ్యంలో ఒక మాసం ఉండి, కిరాత దేశం చేరి, సుబాహుపురానికి వచ్చి పడ్డారు. ఇంద్ర సేనుడూ, విశోకుడూ మొదలుగా గల పాండవ భృత్యులు ఒకప్పుడు అక్కడే దిగబడిపోయారు.\\nఅక్కడి నుంచి ఘటోత్కచుణ్ణి, అతని అనుచరులనూ పంపేసి, పాండవులు తమ భృత్యులను కలుపుకుని కాలినడకన హిమాలయాలలోని విశాఖయూపం చేరుకు న్నారు.\\nఈ ప్రాంతంలో వేటాడదగిన మృగాలు ఎన్నయినా ఉన్నాయి. వేట మీది వ్యామోహం కొద్దీ పాండవులు ఒక ఏడాది పాటు ఆ ప్రాంతంలోనే ఉండిపోయారు.\\nఒకనాడు భీముడు తగిన ఆయుధాలు తీసుకుని వేటకు బయలుదేరి అనేక మృగా లను చంపుతూ వెళ్ళివెళ్ళి ఒక మహాసర్పాన్ని చూశాడు. అది ఆకుపచ్చ రంగులో ఉన్నది. దాని నోరు కొండగుహలాగున్నది. అందులో నాలుగు భయంకరమైన కోరలున్నాయి. దాని కళ్ళు ప్రకాశిస్తున్నాయి. దాని నోటి నుంచి విషజ్వాలలు వెలువడి, చుట్టూఉన్న చెట్లను మాడ్చేస్తున్నాయి.\\nఅలాటి ప్రళయనాగును భీముడు పొగ రుగా ఎదిరించాడు. వెంటనే అది భీముడి శరీరరాన్ని బలంగా చుట్టివేసింది. ఒక్క క్షణం విస్తుపోయిన భీముడు, దాని నుంచి బయటపడడానికి ప్రయత్నించాడు. వెయ్యి ఏనుగుల బలం గల భీముడు ఎంత ప్రయ త్నించి దాని పట్టు నుంచి తప్పించుకోలేక నిర్ఘాంతపోయాడు.\\nఈలోపల ధర్మరాజు, భీముడెంతకూ తిరిగిరాకపోవటం చూసి, అతను బయలు దేరిన దిక్కు తెలుసుకుని, ద్రౌపదికి రక్షగా అర్జున నకుల సహదేవులను ఉండమని, చెప్పి ధౌమ్యుడితో సహా అరణ్యమార్గాన బయలు దేరాడు. దారి పొడుగునా, భీముడి చేతచచ్చిన వివిధ మృగాలు గుట్టలు గుట్ట లుగా పడి ఉండటంచేత దారి వెతుక్కునే అవసరం లేకపోయింది.\\nఅలా పోగా చివరకు ధర్మరాజుకు భీముడు పాము చుట్టలతో అసహాయుడై చిక్కి, కని పించాడు. అతను పోయి అలా పామునోటిలో ఎందుకు చిక్కుకోవలిసిన అవసరం కలి గిందో ధర్మరాజుకు అర్థం కాలేదు. ఆయన పామును సంబోధించి, “సర్పరాజా, నీకు ఆహారం కావాలంటే మరేదన్నా అడుగు, ఇస్తాను. ఇతను నా తమ్ముడు. ఇతన్ని వదిలి పెట్టు,” అన్నాడు.\\nదానికా సర్పం, \"అయ్యా, నాకు నీ తమ్ముడు దైవికంగా దొరికాడు. నేను అతన్ని వదలను. అతను నా ఆహారం. నువ్వుకూడా ఇక్కడే ఉండిపోయేటట్టుంటే, రేపు నిన్ను మింగుతా!\" అన్నది.\\nఈ జవాబు విని, “నువ్వు ఎవరు?” అని ధర్మరాజు సర్పాన్ని అడిగాడు.\\n\"నేను మీ పూర్వీకుణ్ణి. నా పేరు నహుషుడు. చంద్రుడికి ఏడోతరం వాణ్ణి."
    },
    {
        "story_id": "1997_01_10",
        "chunk_id": "1997_01_10_02",
        "chunk_index": 2,
        "year": 1997,
        "month": 1,
        "source_path": "1997/చందమామ_1997_01.json",
        "title": "మహాభారతం: 32. భీమ విమోచనం",
        "author": "చందమామ బృందం",
        "normalized_genre_code": "MYTHOLOGY_SERIAL",
        "content_type": "SERIAL",
        "keywords": [
            "పాండవులు",
            "అరణ్యవాసం",
            "భీమ విమోచనం",
            "నహుషుడు",
            "ధర్మరాజు ప్రశ్నలు",
            "ద్రౌపది ధర్మం"
        ],
        "language": "TELUGU",
        "text": " బతికి ఉండగా అంతులేని పుణ్యాలు చేసి, అమితమైన తపస్సు చేసి ఇంద్రపదవి సంపాదించాను. ఇంద్రపదవి రాగానే పొగరు తలకెక్కి బ్రాహ్మ ణులను అవమానించాను. అగస్త్యుడనే ముని నా మీద ఆగ్రహించి, పామువు కమ్మని శపించాడు. అయితే ఆ ముని అనుగ్రహం తోనే నాకు పూర్వస్మృతీ, అంతు లేని బలమూ కలిగాయి. ఎవరు నా ప్రశ్న లకు సరిఅయిన సమాధానాలిచ్చినా నాకు శాపవిముక్తి కలిగేటట్టు కూడా ఆయనే అనుగ్రహించాడు,' అని సర్పం అన్నది.\\n\"అలా అయితే, నా శక్తికి తగినట్టుగా సమాధానాలిస్తాను. నీ ప్రశ్నలు అడుగు,\" అన్నాడు ధర్మరాజు.\\n“బ్రాహ్మణుడంటే ఎలాటివాడు? అతను తెలుసుకోదగినది ఏది?\" అనిసర్పంఅడిగింది.\\n“నాకు తోచిన సమాధానం చెబుతాను. ఎవడిలో సత్యమూ, దానమూ, ఓర్పూ, తపస్సూ, దయా, కనికరమూ ఉంటాయో వాడు బ్రాహ్మణుడు. వాడు తెలుసుకోదగినది ఏదంటే - దుఃఖం లేనిదీ, సుఖం లేనిదీ అయిన పరబ్రహ్మం,” అన్నాడు ధర్మరాజు.\\n\"రాజా, నువ్వు చెప్పిన గుణాలన్నీ శూద్రు డిలో ఉంటే వాణ్ణి బ్రాహ్మణుడన వచ్చునా? సుఖదుఃఖాలకు అతీతమైన పరబ్రహ్మం అన్నావుకదా, సుఖదుఃఖాలకు అతీతమైనది ప్రపంచంలో ఏదీ లేదా?\"అని సర్పం మళ్ళీ అడిగింది.\\n\"సత్వాది గుణాలు శూద్రుడిలో ఉంటే వాడు శూద్రుడూ కాడు; అవి లేనివాడుబ్రాహ్మ ణుడూ కాడు. ప్రవర్తనే సర్వోత్తమమైనది. శీతోష్ణాల మధ్య మరేదీ లేనట్టుగా, సుఖదుఃఖా లకు భిన్నమైనది కూడా లోకంలో ఏదీలేదు. అలాటి ద్వంద్వాలకు అతీతమైనది పర బ్రహ్మం ఒక్కటే అనుకుంటున్నాను,” అన్నాడు ధర్మరాజు.\\n\"ప్రవర్తనే అత్యుత్తమ మన్నావు గదా, ప్రవర్తన చేతనే ఎవడైనా బ్రాహ్మణుడయ్యే టట్టుంటే వర్ణాశ్రమాల ఏర్పాటు వృధాయే గదా?” అని సర్పం అడిగింది.\\nదానికి ధర్మరాజు, “మాట్లాడటమూ, పుట్ట టమూ, చావటమూ, బిడ్డలను కనటమూ సర్వమానవులకూ సమానమే. అయితే, పూర్వం ప్రమాదవశాన జాతిసాంకర్యం కలిగిన కారణంచేత వర్ణవిభజన అవసరం అయింది. అంతేగాని, వేదాలు తెలిసినవారికి ప్రవర్తనే ప్రధానం. బ్రాహ్మణస్త్రీకి పుట్టినవాడు వేద సంస్కారం పొందేవరకూ శూద్రుడితో సమా నుడే. తరవాత వాడు క్రమంగా సత్వాది గుణాలు అలవరచుకుని బ్రాహ్మణుడవు తాడు. అలాటి గుణాలు గల శూద్రుడు సచ్ఛూద్రుడని స్వాయంభువమనువు పూర్వం చెప్పాడు,” అన్నాడు.\\nఅప్పుడు సర్పం, “నీ సమాధానాలకుసంతో షించాను. నీ తమ్ముణ్ణి నేను కబళించను,” అంటూ శాపం వదిలి, పూర్వపు నహుషరూపం పొందింది. అంతలో స్వర్గం నుంచి విమానం రాగా, నహుషుడు అందులో ఎక్కి స్వర్గానికి వెళ్ళిపోయాడు.\\nతరవాత ధర్మరాజు భీముణ్ణి వెంటబెట్టు కుని, ధౌమ్యుడితో సహా తమ పర్ణశాలకు తిరిగివచ్చి, మిగిలిన వాళ్ళకు జరిగినది చెప్పాడు.\\n\"భీముడికి ఈ దుస్సాహస మేమిటి? ధర్మరాజు ఎంత గొప్పజ్ఞాని!\" అని అందరూ ఆశ్చర్యపడ్డారు.\\nపాండవులు వర్షాకాలం వెళ్ళిపోయేదాకా ద్వైతవనంలోనే ఉండి, తమ వెంట బ్రహ్మణు లనూ, పరివారాన్నీ తీసుకుని బయలుదేరి కామ్యకవనానికి చేరుకున్నారు. అక్కడి ఋషులు వారిని చక్కగా ఆదరించారు.\\nఇంతలో పాండవులను చూడటానికి సత్యభామతో సహా కృష్ణుడు వారున్నచోటికి వచ్చాడు. అతను, పాండవులందరూ వింటూ ఉండగా, ధర్మరాజుతో, \"రాజా, నువ్వు ఇంతకాలం అడవులలో నివసించి కూడా ఆటవిక ధర్మాలు అవలంబించక రాజ ధర్మాన్ని నిలిపావు. ధర్మరాజు అనే పేరు నీకు సార్థకమయింది. మీ నియమకాలం గడవగానే నీ శత్రువులను యముడి వద్దకు పంపటానికి మేమంతా తోడువస్తాము. నువ్వు వైభవంగా రాజ్యమేలుతావన్నది నిశ్చయం,” అని, ద్రౌపదితో, \"పాంచాలీ, దుర్యోధనుడు మొదలైనవారికి కాలం మూడింది. నీ బిడ్డ లను సుభద్ర చక్కగా చూసుకుంటున్నది. ప్రద్యుమ్నుడు వారికి విలువిద్యలు నేర్పు తున్నాడు,” అన్నాడు.\\nధర్మరాజు కృష్ణుడికి నమస్కరించి, “నువ్వే మాకుదిక్కు. అరణ్యవాసం అయిపోవచ్చింది."
    },
    {
        "story_id": "1997_01_10",
        "chunk_id": "1997_01_10_03",
        "chunk_index": 3,
        "year": 1997,
        "month": 1,
        "source_path": "1997/చందమామ_1997_01.json",
        "title": "మహాభారతం: 32. భీమ విమోచనం",
        "author": "చందమామ బృందం",
        "normalized_genre_code": "MYTHOLOGY_SERIAL",
        "content_type": "SERIAL",
        "keywords": [
            "పాండవులు",
            "అరణ్యవాసం",
            "భీమ విమోచనం",
            "నహుషుడు",
            "ధర్మరాజు ప్రశ్నలు",
            "ద్రౌపది ధర్మం"
        ],
        "language": "TELUGU",
        "text": " నీ దయవల్ల అజ్ఞాతవాసం కూడా పూర్తిచేశా మంటే, అటుతరవాత మేము ఏం చెయ్యాలో నువ్వే ఆజ్ఞాపింతువు గాని,\" అన్నాడు.\\nకృష్ణుడు పాండవుల వద్ద ఉండగానే అక్కడికి మార్కండేయుడు వచ్చాడు. ఆయన వయసు చాలా దీర్ఘమైనది. కాని చూడడానికి ఇరవైయేళ్ళ వాడిలాగా కనిపిస్తూ గొప్ప తేజస్సుతో వెలిగిపోతూండేవాడు. మార్కం డేయుడు అక్కడ చేరిన వారికి అనేక కథలూ, అనుసరించవలసిన ధర్మాలూ చెప్పాలను కున్నారు.\\nఆశ్రమం వెలుపల ఈ గోష్ఠి సాగుతూ ఉండగా, ఆశ్రమం లోపల సత్యభామా, ద్రౌపదీ ఏకాంతంగా కూర్చుని కబుర్లు చెప్పు కున్నారు.\\nఆ సమయంలో సత్యభామ ద్రౌపదితో, \"నీ భర్తలు దిక్పాలకులకు తీసిపోనివారు గదా, అలాంటివారు అయిదుగురూ నీకు వశులై, ఎన్నడుగాని నీకు అయిష్టం కలగ కుండా, ఎంతో ఆదరంగా చూడటానికి ఏమిటి కారణం? వారిని వశపరచుకోవటానికి నోము లేవైనా నోచావా? మంత్రాలూ, మూలికలూ మొదలైన వశీకరణాలు ప్రయోగించావా? ఆ రహస్యం ఏమిటో నాకు కూడా కాస్త చెప్పావంటే, నేనుకూడా నా భర్తను వశపరచు కుంటాను,” అన్నది.\\nదానికి ద్రౌపది, \"సత్యభామా, నువ్వు చెప్పే వశీకరణ మార్గాలు చెడ్డ స్త్రీలు అవలం బించేవి. కృష్ణుడి వంటివాడికి భార్యవైన నువ్వు ఇలా అడగటమే తప్పు. నన్ను గురించి నీకు సందేహం రావటంకూడా తప్పే. తన భార్య మందులూ, మంత్రాలూ ప్రయోగిస్తుం దని తెలిసినాక మగవాడు ఆమెను విష సర్పాన్ని చూసినట్టు చూడడా? పాండవులు నా పట్ల ప్రేమగా ఉండటానికి కారణాలు చెబుతాను విను: నేను లేనిపోని కోరికలు కోరి, అవి తీర్చక పోతే అలిగి కూర్చోను. భర్తలకు నా మీద విశ్వాసం ఉన్నది గదా అని వారికి జరగవలసిన ఉపచారాల విషయంలో అశ్రద్ధ చెయ్యను. వారి సేవలు నేనే చేస్తాను గాని, పనిమనుషుల చేత చేయించను. వారికి ఇష్టమైన వంటలు నాచేతి మీదుగా చేసి, నేనే పెడతాను. వారు చెప్పేదానికీ, చేసేదానికీ నేనెన్నడూ ఎదురు చెప్పను. అకారణంగా నవ్వను. నా సవతు లను చూసి అసూయ పడను. ధర్మరాజు ఇంద్రప్రస్థంలో రాజ్యం చేసే కాలంలో రోజూ అనేక వేలమంది బ్రాహ్మణులూ, బ్రహ్మచార్లూ, సన్యాసులూ అతిథులుగా ఉండేవారు. వారికి అన్నీ సక్రమంగా జరిగినదీ, లేనిదీ నేనే స్వయంగా చూసేదాన్ని.\\nఅంతేకాదు, పాండవుల ఇతర భార్యలూ, లక్షలాది దాసీ జనమూ, పశువుల కాపర్ల దగ్గిర నుంచీ ఎందరో ఉండేవారు; ఆ అందరి యోగ క్షేమాలూ నేనే చూసేదాన్ని. చివరకు బొక్కసం జమా ఖర్చులు కూడా \"నేనే చూసేదాన్ని. కుటుంబ భారమంతా నేనే మోసేదాన్ని. అందుకనే నా భర్తలకు నాపైన అంత విశ్వాసమూ, స్నేహమూనూ. అంతేగాని మందులూ, మాకులూ, మంత్రాలూ, తంత్రాలూ నా వద్ద ఏమీలేవు,” అన్నది.\\nసత్యభామ ఈ మాటలు విని, \"నిన్ను ఇలా అడిగినందుకు నాకు చాలా పశ్చాత్తాపం కలుగుత్నుది. నా మీద కోపం ఉంచకు. నవ్వులకు అడిగాననుకో,” అన్నది.\\nతరవాతమార్కండేయమహామునీ, సత్య భామా కృష్ణులూ పాండవుల వద్ద సెలవు తీసుకుని, ఎవరిదారిన వారు వెళ్ళిపోయారు.\\nఅప్పుడే పాండవులు కూడా కామ్యకవనాన్ని వదిలిపెట్టి తిరిగి ద్వైతవనానికి వచ్చి, ఒక అందమైన ప్రదేశంలో, ఒక సరస్సుతీరాన పర్ణశాల నిర్మించి, అందులో కాపరం పెట్టారు.\\nపాండవులు ద్వైతవనంలో ఉంటూండగా ఆ వనంలో ఉండే ఒక బ్రాహ్మణుడు హస్తినాపురానికి వెళ్ళి, ధృతరాష్ట్రుణ్ణి కలుసు కుని, “మహారాజా, నేను ద్వైతవనం నుంచి వస్తున్నాను. అక్కడ పాండవులు చలికీ, వేడికీ, గాలికీ కూడా గురిఅయి నానా అవస్థలూ పడుతున్నారు. లోకాలను జయించ గల అయిదుగురు భర్తలుండి కూడా ద్రౌపది అనాథలాగా అరణ్యంలో పడరాని అగచాట్లు పడుతున్నది,\" అన్నాడు."
    },
    {
        "story_id": "1997_01_10",
        "chunk_id": "1997_01_10_04",
        "chunk_index": 4,
        "year": 1997,
        "month": 1,
        "source_path": "1997/చందమామ_1997_01.json",
        "title": "మహాభారతం: 32. భీమ విమోచనం",
        "author": "చందమామ బృందం",
        "normalized_genre_code": "MYTHOLOGY_SERIAL",
        "content_type": "SERIAL",
        "keywords": [
            "పాండవులు",
            "అరణ్యవాసం",
            "భీమ విమోచనం",
            "నహుషుడు",
            "ధర్మరాజు ప్రశ్నలు",
            "ద్రౌపది ధర్మం"
        ],
        "language": "TELUGU",
        "text": "\\nఈ మాట విని ధృతరాష్ట్రుడు లోలోపల కుమిలిపోయాడు. ఎందుకంటే, పాండవుల పాట్లన్నిటికీ తన ఉపేక్షే కారణమని ఆయ నకు తెలుసు. ఆయన ఆ బ్రాహ్మణుడితో, \"నా కొడుకు లందరి కన్న కూడా ధర్మరాజు ఉత్తముడు. అతని మనసులో కోపం అనేది ఉండదు. అర్జునుడుధర్మరాజుకు విధేయుడు. భీముడు అలాకాదు. అతను మహాబలుడు. అతని మనసులో కోపం ఎప్పుడూ ఉంటుంది. అయితే ధర్మరాజు మాటకు కట్టుపడి భీముడు విజృభించకుండా అణిగిపడిఉన్నాడు. ఇంతకూ నా కొడుకు దుర్యోధనుడు దష్ట బుద్ధి గల వాడు. వాడి దుర్మార్గమే ఇన్నికష్టాలకూ కారణం. రేపు వాడు ఆ పాండవులకు అర్ధ రాజ్యం ఇస్తే ఏ బాధా వుండదు. కాని వాడివ్వడు. అది వాడి స్వభా వానికి విరుద్ధం. అదే వాడి వినాశానికి దారి తీస్తుందేమో!\" అంటూ పెద్దగా నిట్టూర్పులు విడిచాడు."
    },
    {
        "story_id": "1997_01_11",
        "chunk_id": "1997_01_11_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "కోపిష్ఠి ఉద్యోగి",
        "author": "దామరపూడి శేషగిరిరావు",
        "normalized_genre_code": "HUMOR_STORY",
        "content_type": "STORY",
        "keywords": [
            "శిస్తు వసూలు",
            "ప్రతాపుడు",
            "శేషఫణి",
            "సమయస్ఫూర్తి",
            "లంచగొండితనం"
        ],
        "language": "TELUGU",
        "text": "రావులపాడు జమీలో, అడవి ప్రాంతాల వున్న కొన్ని గ్రామాల రైతులు, రెండు మూడు సంవత్సరాలుగా తగిన వర్షాలు లేక సరిగా శిస్తులు కట్టలేకపోతున్నారు. అక్కడి జమీందారు ఉద్యోగి వరదరాజులు చాలా ఉదారబుద్ధి కలవాడు. ఆయన రైతుల ఇక్కట్లు చూసి, శిస్తులవసూళ్ళ విషయంలో వాళ్ళను బలవంత పరచలేకపోయాడు. అందువల్ల దివాణానికి చేరవలసిన డబ్బుచేరలేదు. ఇందుకు కారణం ఏమిటో వరద రాజులు దివాణానికి తెలియబరచినా, జమీందారు అదేం పట్టించుకోక, వరదరాజులును ఉద్యోగం నుంచి తొలగించి, శేషఫణి అనే ఆయన్ను అక్కడికి పంపమని దివాన్జకి చెప్పాడు.\\nఈ శేషఫణి ముక్కోపి, దయాదాక్షిణ్యాలు లేనివాడు. ఆయన ఆ ప్రాంతంలోని ఒక పెద్దగ్రామంలో కచ్చేరీ ఏర్పాటు చేసుకుని, ఇరవై నాలుగ్గంటల్లో బకాయీలతో పాటు మొత్తం శిస్తు చెల్లించని రైతుల వీపులమీద గుండురాళ్ళు పెట్టిస్తానని, చాటింపు వేయించాడు. ఆ గ్రామంలో ప్రతాపుడనే యువకుడొక డున్నాడు. వాడు మంచి తెలివితేటలతోపాటు సమయస్ఫూర్తికలవాడు. చాటింపు విం వింటూనే వాడు, శేష ఫణి దగ్గరకు పోయి నమస్కరించి, “అయ్యా! ఈ ప్రాంతంలో వానలు లేక పంటలు పండడంలేదు. దీనికి తోడు బందిపోట్ల బెడద ఎక్కువైంది,” అన్నాడు.\\nబందిపోట్ల మాట వింటూనే శేషఫణి గతుక్కుమని, అంతలోనే సర్దుకుని, \"నేనిక్కడికి వచ్చింది వానలు కురిపించడానిక్కాదు; శిస్తు వసూళ్ళకు. మాటవరసకడుగుతున్నాను - బందిపోట్ల నుంచి రక్షణకు మీరేం చేస్తున్నారు?” అని అడిగాడు.\"మంచి జాతికుక్కలను పెంచుతున్నాం,” అన్నాడు ప్రతాపుడు.\\n\"అవి ఎక్కడ దొరుకుతాయి?\" అని ప్రశ్నించాడు శేషఫణి కాస్త వణుకుతూ.\\n\"నా దగ్గరేవున్నవి. అవి కొత్తవాళ్ళు కంటబడగానే, హెూ, హెూ, అని అరవడం ప్రారంభిస్తాయి.\" అన్నాడు ప్రతాపుడు.\\nదానికి శేషఫణి ఈసడింపుగా, \"జాతికుక్కలు హెూ,హెూ అని అరవవు. ఇలా -భౌ, భౌ అంటవి,” అని భౌ,భౌ అని అరవడం ప్రారంభించాడు. ఇది విన్న ఆయన నౌకర్లు పరుగుపరుగునపోయి, జమీం దారుకు సంగతి చెప్పారు.\\nజమీందారు, దివానీని పిలిచి, \"ఈ శేషఫణికి ఆ ప్రాంతాన ఏదో గాలో ధూళో సోకినట్టున్నది. మీరు వెంటనే వెళ్ళి సంగతి సందర్భాలు తెలుసుకుని, ఏంచేయాలో స్వయంగా నిర్ణయించండి,\" అని చెప్పాడు.\\nదివానీ వెళ్ళి రైతుల గోడంతావిని, వరదరాజులును తిరిగి ఉద్యోగంలోపెట్టి, సలహాదారుగాప్రతాపుణ్ణి నియమించాడు."
    },
    {
        "story_id": "1997_01_12",
        "chunk_id": "1997_01_12_01",
        "chunk_index": 1,
        "year": 1997,
        "month": 1,
        "source_path": "1997/చందమామ_1997_01.json",
        "title": "చందమామ అనుబంధం-99: మనదేశపు చెట్లు: అరటిచెట్టు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "అరటిచెట్టు",
            "మోచా",
            "కదళీవనం",
            "బనానా",
            "సుబ్రహ్మణ్యస్వామి",
            "పండు"
        ],
        "language": "TELUGU",
        "text": "మామిడి, పనస, అరటి పళ్ళను ప్రధానమైన మూడుఫలాలుగా చెబుతారు. అదేవిధంగా అరటి, మామిడి, రేగు, అత్తి, చింత చెట్లను ముఖ్యమైన ఐదు వృక్షాలుగా చెప్పుకుంటారు. వీటికి సంబం ధించిన ఒక వింతకథ కొన్నిప్రాంతాలలో ప్రచారంలో ఉన్నది. ఈ ఐదుచెట్లూ ఒకానొకప్పుడు మానవ రూపాలతో ఐదుగురు అక్కచెల్లెళ్ళుగా ఉండేవట. వాళ్ళకు ఎంతకూ పెళ్ళికాలేదు. దేవుడు వాళ్ళకు కనిపించి పెళ్ళిచేసుకుంటారా అనిఅడిగాడు. అక్కలు నలుగురూఒప్పుకున్నారుకాని, ఆఖరిచెల్లెలు మాత్రం పెళ్ళికి ఒప్పుకోలేదు; అయితే, సంతానంమాత్రం కోరుకున్నది. దేవుడు వాళ్ళను చెట్లుగా మార్చేసి, ఆ చెట్లపైకి ఎగబ్రాకిన పురుషులే వాటికి భర్తలవు తారని చెప్పాడట!\\nఅందుకే మిగతాచెట్లను పైకి ఎగబ్రాకగలం కాని, పెళ్లివద్దన్న ఆఖరి చెల్లెలయిన అరటిచెట్టు పైకి మాత్రం వెళ్ళలేమని ఈ కథ చెబుతుంది!\\nఅరటిని సంస్కృతంలో మోచా అనీ, కదళీ అనీ అంటారు. హిందీలో కేలా అనీ, ఇంగ్లీషులోబనానా, ప్లాంటెన్, ఆడమ్స్ ఆపిల్ అనీ అంటారు. పలు భారతీయ భాషలలో అరటిని కదళీ అని అంటారు.\\nతమిళంలోనూ మలయాళంలోనూ వాళై అని అంటారు.\\nబౌద్ధులు అరటిని పవిత్రంగా భావిస్తారు. బౌద్ధ సాహిత్యంలో చెప్పబడిన 'మోచాపానాను' అరటితో తయారుచేస్తారు. మన పురాణాల ప్రకారం హను మంతుడు హిమాలయ ప్రాంతాలలోని కదళీవనం అనే అరటితోటలో ఉంటాడు.\\nఅరటిపువ్వులు, కాయలు, పళ్ళు, ఊచ అన్నీ ఆహారంగా ఉపయోగపడతాయి.\\nకాయలు పచ్చగా ఉన్నప్పటికీ పళ్ళు పచ్చగానూ, పసుపుపచ్చగానూ, ఎర్రగానూ ఉంటాయి. పరిమా ణంలో చిన్నవీ పెద్దవీ అంటూ తేడాలుంటాయి.\\nఅరటిలో 5000 రకాలున్నాయంటారు. పచ్చరటి, బొంతరటి, కొండరటి, చక్కెరకేళి, అమృతకేళి మొదలైన పదిరకాలు ప్రసిద్ధమైనవి.\\nఅరటి ఆకులు పెద్దవి ఐదారడుగులపొడవు తోనూ, బాగా వెడల్పుగానూ ఉంటాయి. దక్షిణ భారతదేశంలో వీటిని భోజనం చేయడానికి విస్త రాకులుగా ఉపయోగిస్తారు.\\nవివాహాదిశుభకార్యాలసమయంలో పందిళ్ళనూ, ద్వారతోరణాలనూ పువ్వులూ, గెలలూ గల అరటి చెట్లతో అలంకరిస్తారు. వీటిని చాలా శుభప్రదంగా భావిస్తారు.\\nగెలవేసి, కాయలు బాగా ముదిరిన తరవాత చెట్లను నరికేస్తారు. నరికిన చెట్టుబోదె చుట్టూ ఏర్పడిన దుంపల నుంచి కొత్త మొక్కలు పుట్టుకు వస్తాయి."
    }
]