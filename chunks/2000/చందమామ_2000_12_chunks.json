[
    {
        "story_id": "2000_12_01",
        "chunk_id": "2000_12_01_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "ఈ సంవత్సరానికి వీడ్కోలు!",
        "author": "చక్రపాణి. బి.నాగిరెడ్డి",
        "normalized_genre_code": "ARTICLE",
        "content_type": "ARTICLE",
        "keywords": [
            "నూతన సంవత్సరం",
            "శతాబ్ది",
            "సహస్రాబ్ది",
            "కాలం",
            "ఆశాభావం"
        ],
        "language": "TELUGU",
        "text": "నూతన శతాబ్దానికీ, నవ సహస్రాబ్దికీ నాంది పలికే తొలి సంవత్సరమని కొందరు ప్రచారం చేయడంతో ఎంతో ఆర్భాటంగా ఆరంభమయిన 2000వ సంవత్సరం ముగింపుకు వచ్చింది. 2001 జనవరితోనే నూతన శతాబ్దం ఆరంభమవుతుందని మరికొందరు అప్పుడే వాదించడం మొదలుపెట్టారు!\nప్రస్తుతం 2 0 0 0 వ సంవత్సరం పూర్తి కావడంతో రానున్న సంవత్సరాన్ని నవశకానికి నాందిగా భావించి దానిని మరపురాని సంవత్సరంగా మలుచు కోవడం మన చేతుల్లోనే ఉన్నది. నూతన సంవత్సరాన్ని, నవశతాబ్దాన్ని, సహస్రాబ్దిని ఆశతో ఆహ్వానించడానికి మనలో అంతర్గతంగా ఉన్న ఉత్సాహమే కారణం. నూతన ప్రపంచం, నవశకం, నవయుగం సృష్టించగలమన్న మనిషికున్న తరగని ఆశాభావమే దానికి ఆధారం!\nవాస్తవాన్ని పరిశీలిస్తే కాలంలో మంచీ లేదు; చెడూ లేదు. నిజానికి కాలానికి ఆరంభమూ లేదు; అంతమూ లేదు. గడచిన 2000 సంవత్సరాలే కాలం వయసు కాదు. కేవలం మన సౌకర్యం కోసం కాలాన్ని కొలుచుకుంటున్నాం. కొత్త సంవత్సరంగాని, నూతన శతాబ్దిగాని, సహస్రాబ్దిగాని వాటంతట అవి మంచీ కాదు; చెడూ కాదు. వాటిని మనం ఎలా ఉపయోగించుకుంటాం అన్న దానిని బట్టే వాటి మంచి చెడ్డలు ఆధారపడి ఉంటాయి!\nమన మేలుకోసం, పొరుగువారి క్షేమం కోసం మనలోని శక్తిసామర్థ్యాలను సక్రమంగా ఉపయోగించుకోవాలన్న పట్టుదల ఉన్నంతకాలం - కొత్త సంవత్సరం గురించీ, నూతన శతాబ్ది, నవ సహస్రాబ్దుల గురించీ కమ్మని కలలు కనడంలో తప్పులేదు.\nమనం అనుభవాలద్వారానే ఎన్నో విషయాలను నేర్చుకుంటాం. అలాంటి అనుభవాలెన్నింటినో మనకు అందించి, కాలగర్భంలో కలిసిపోతూన్న ఈ సంవత్సరానికి కృతజ్ఞతలతో వీడ్కోలు పలుకుదాం!"
    },
    {
        "story_id": "2000_12_02",
        "chunk_id": "2000_12_02_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "వార్తలలో బాలలు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "బాలమేధావులు",
            "ఇంద్రజాలం",
            "కంప్యూటర్",
            "గౌటెమాలా",
            "భారతదేశం"
        ],
        "language": "TELUGU",
        "text": "ప్రెసిడెంటుకు బాలసలహాదారు!\nగౌటెమాలా ప్రెసిడెంట్ అల్ఫాన్సో పోర్టిలో - విద్య, పర్యా వరణ శాఖలకు సంబంధించిన విషయాలలో ఎవరినుంచి సలహాలు తీసుకుంటున్నారో మీకు తెలుసా? ఒక పదమూడేళ్ళ కుర్రవాడినుంచి! ఆ కుర్రవాడి పేరు శామ్యువల్ ఈస్టిబాన్ గోమెజ్. అంతేకాదు. ఆ కుర్రవాడు మంత్రిమండలి సమా వేశాలకు ప్రత్యేక ఆహ్వానితుడుగా హాజరవుతున్నాడు. బాల మేధావిగా పేరుగాంచిన ఈ పాఠశాల విద్యార్థి అప్పుడే గౌటె మాలా నగర విశ్వవిద్యాలయ గణిత విభాగంలో అడ్వాన్స్ కోర్స్ చేయడం ప్రారంభించాడు. అతడు 'ఏరోనాటిక్ ఇంజ నీయరింగ్' చదవాలని ఆశిస్తున్నాడు. 'ఒకరోజు ప్రెసిడెంట్' (ప్రెసిడెంట్ ఫర్ ఎ డే) 'ఒకరోజు స్పీకర్' (కాంగ్రెషనల్ ప్రెసి డెంట్) మొదలైన రాజకీయకార్యకలాపాలలో కూడా పాల్గొన్నాడు. అంతర్జాతీయ దౌత్యరంగం కూడా అతనికి కొత్తేమీకాదు. అమెరికా ప్రెసిడెంట్ బిల్ క్లింటన్; స్పానిష్ గద్దెకు వారసుడైన ప్రిన్స్ ఫిలిప్ ; ఈ సంవత్సరారంభంలో గౌటెమాలా ప్రెసిడెంట్ పదవినుంచి వైదొలగిన అల్ఫారో అర్జూ మొదలైన వారితో సమావేశమయ్యాడు. విద్యామంత్రిత్వశాఖ ద్వారా విద్యాసహకారసంఘాల అభివృద్ధికోసం ఆ కుర్ర వాడు కృషి చేస్తున్నాడు.\nకెనడా విద్యాశాఖమంత్రి పెన్నీ ప్రిడ్డీకి సలహాలిస్తూన్న ఎనిమిదిమంది సభ్యులు గల సలహా సంఘంలో – సర్రేకు చెందిన పునీత్ చెహాల్, కామూప్స్కు చెందిన సుల్తాన్ సందూర్ అనే భారతీయ విద్యార్థులు సభ్యులుగా చోటుచేసుకోవడం ఇక్కడ చెప్పుకోతగ్గ మరో విశేషం!\nఅతిపిన్నవయసు ఐంద్రజాలికురాలు\nసతీష్ దేశ్ ముఖ్ అంతర్జాతీయ ఖ్యాతిగాంచిన ఇంద్రజాల నిపుణుడు. ఇటీవల, ఆయన నిర్వహించిన ఒక కార్యక్రమంలో ‘భ్రమ’ (ది ఇల్యూషన్) అనే అంశాన్ని ఆయన మూడేళ్ళ కుమార్తె ప్రిన్సెస్ కిమాయా ప్రదర్శించింది. ఆ విధంగా ఆ చిన్నారి ప్రపంచంలోనే అతిపిన్నవయస్కురాలైన ఐంద్రజాలికురాలు అనే పేరు తెచ్చుకున్నది. ఆమె ఇంతకుముందే బొంబాయి సుప్రసిద్ధ హీరో హృతిక్ రోషన్తో కలిసి సినిమాలో నటించి ప్రేక్షకులను అలరించింది!\nమరికొందరు మేధావులు (?)\nజస్టిన్ చాప్మన్కు ఇప్పుడు ఆరేళ్ళు. రెండేళ్ళ వయసులో చదవడం ప్రారంభించి, ఇప్పుడు రోచెస్టర్ విశ్వవిద్యాలయంలో కళాశాల తర గతులకు హాజరవుతున్నాడు. హోమర్ రచిం చిన 'ఇలియడ్' మీద వ్యాసం సమర్పించి బి-గ్రేడ్ పొందాడు. ప్రస్తుతం చరిత్ర ప్రారంభ పాఠాలు అధ్యయనం చేస్తున్నాడు.\nలాస్ ఏంజెలెస్లోని ఎమ్మెట్/ఫర్లా ఫిల్మ్స్ సంస్థ ‘క్యాంప్ గ్రిజ్లో' అనే చిత్రాన్ని నిర్మి స్తున్నది. ఆ కుటుంబచిత్రానికి దర్శకుడిగా కైలీస్టొవాల్ అనే పదకొండేళ్ళ కుర్రవాణ్ణి ఆ నిర్మాణసంస్థ ఎంపిక చేసింది. అందువల్ల అతడి కోసం ప్రత్యేకంగా బుల్లి కుర్చీ తయారుచేసింది!"
    },
    {
        "story_id": "2000_12_02",
        "chunk_id": "2000_12_02_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "వార్తలలో బాలలు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "బాలమేధావులు",
            "ఇంద్రజాలం",
            "కంప్యూటర్",
            "గౌటెమాలా",
            "భారతదేశం"
        ],
        "language": "TELUGU",
        "text": "లాస్ ఏంజెలెస్లోని ఎమ్మెట్/ఫర్లా ఫిల్మ్స్ సంస్థ ‘క్యాంప్ గ్రిజ్లో' అనే చిత్రాన్ని నిర్మి స్తున్నది. ఆ కుటుంబచిత్రానికి దర్శకుడిగా కైలీస్టొవాల్ అనే పదకొండేళ్ళ కుర్రవాణ్ణి ఆ నిర్మాణసంస్థ ఎంపిక చేసింది. అందువల్ల అతడి కోసం ప్రత్యేకంగా బుల్లి కుర్చీ తయారుచేసింది!\nకేరళ రాష్ట్రం వయనాడు ప్రాంతంలో రంజాన్ సందర్భంగా ఏర్పాటయ్యే సమావేశాలలో పన్నెండేళ్ళ రషీద్ పాల్గొని అందరినీ ఆశ్చర్యపరుస్తున్నాడు. మత సంబంధమైన విషయాలను గురించి ఇంగ్లీష్, ఉర్దూ, అరబిక్, హిందీ భాషలలో అతడు అనర్గళంగా ఉపన్యసిస్తాడు!\nవిద్యార్థి ప్రారంభించిన నాలుగు వెబ్సైట్స్!\nఎ.వి. దినేష్ చెన్నయ్ నగరంలో 11వ తరగతి విద్యార్థి. ‘మైక్రోసాఫ్ట్’ నిర్వహించిన రెండు పరీక్షలలో ఉత్తీర్ణుడయ్యాడు. అప్పుడతని వయసు పన్నెం డేళ్ళు. అప్పటినుంచే అతడు రకరకాల వెబ్సైట్స్ రూపొందించడంలో నిమగ్నుడయ్యాడు. పసిపిల్ల లకు స్పైసీకిడ్స్ డాట్ కామ్; టీనేజ్ వాళ్ళకు టీనేజ్ డాట్ కామ్; ప్రోగ్రామర్స్ కి డెవలపర్స్ ఇన్ఫోవే డాట్ కామ్; రకరకాల సైట్స్కి సంధానపరచే దినేష్ వరల్డ్ డాట్ కామ్ అంటూ నాలుగు రకాల వెబ్సైట్స్ ప్రారం భించి ఇప్పుడు దినేష్ 4,000 పేజీల ఆన్లైన్ సమా చారాన్ని సమకూర్చాడు."
    },
    {
        "story_id": "2000_12_03",
        "chunk_id": "2000_12_03_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "ఒక సంవత్సరం పూర్తయిన సందర్భంగా....",
        "author": "బి. విశ్వనాధరెడ్డి, ప్రచురణకర్త.",
        "normalized_genre_code": "ARTICLE",
        "content_type": "ARTICLE",
        "keywords": [
            "చందమామ",
            "వార్షికోత్సవం",
            "బేతాళ కథలు",
            "సాంకేతిక యుగం",
            "సిండికేషన్"
        ],
        "language": "TELUGU",
        "text": "ఒక సంవత్సరం క్రితం చందమామ ప్రచురణ మళ్ళీ ప్రారంభమయింది. అది మనకందరికీ ఆనందకరమైన విషయం!\nపన్నెండు నెలలు చందమామ క్రమం తప్పకుండా వెలువడింది. మీ అభిమాన పత్రికకోసం మీరు చూసిన ఎదురుచూపులు వృధా కాలేదు. మేము మిమ్మల్ని నిరాశ పరచలేదని విశ్వసిస్తున్నాము. చందమామ అనగానే గుర్తుకువచ్చే నిత్యనూతనమైన బేతాళ కథలు; ఆకర్షణీయమైన చిత్రాలతో పురాణ, జానపద సీరియల్స్; దేశవిదేశాల చక్కని కథలు; ఆసక్తికరమైన శీర్షికలు – ఇవన్నీ ఎప్పటిలాగే మీ చందమామలో చోటుచేసుకున్నాయి. ఇటీవల ఒలింపిక్ క్రీడోత్సవాల పుట్టుపూర్వోత్తరాలను 'కామిక్స్’లో ప్రచురించాము. పదహారేళ్ళలోపు పిల్లలు రాసిన కథలకు, పిల్లలచేతే చిత్రాలు వేయించి గతసంచికలో ప్రచురించాము. దీనినొక వినూత్న ప్రయోగంగా భావిస్తున్నాము.\nఈనాడు మనం క్షణం క్షణం అమితవేగంతో ముందుకు దూసుకుపోతూన్న సమాచార సాంకేతిక యుగంలో పయనిస్తున్నాము. దేశవిదేశాలలోని శ్రేయోభిలాషుల నుంచి లభిస్తూన్న ఆర్థిక సహకారంతో, నైతికబలంతో - మారుతూన్న కాలానికి అనుగుణంగా చందమామ కూడా నూతన రంగాలలో అడుగుపెట్టాలని నిర్ణయించింది. చందమామ గొడుగునీడలో – సిండికేషన్, టెలీ సీరియల్స్, వెబ్సైట్, కథాచిత్రాలు అంటూ వివిధ కార్యకలాపాలు శాఖోపశాఖలుగా విస్తరించనున్నాయి!\nఅంటే - చందమామ తన వైభవాన్ని చేజిక్కించుకున్నట్టే! ఈ ఆనందసమయంలో రోజురోజుకూ పెరుగుతూన్న చందమామ ప్రియతమ పాఠకులకూ; కష్టసుఖాలలో మాకు అండగా ఉంటూన్న అసంఖ్యాకులైన శ్రేయోభిలాషులకూ ; పత్రిక విజయవంతంగా వెలువడడానికి కలిసికట్టుగా కృషి చేస్తూన్న వారందరికీ; తగిన సమయంలో మాకు స్ఫూర్తినిచ్చి ఈ విజయపరంపరకు దారిచూపిన సహృదయులు శ్రీవినోద్ సేథీగారికీ; మా ప్రయత్నాలను ఆశీర్వదిస్తూన్న దివ్యమాతృశ్రీకీ మా హృదయపూర్వక కృతజ్ఞతలు తెలియజేస్తున్నాము.\nచందమామను మళ్ళీ ప్రారంభించాక జరుపుకుంటూన్న ఈ ప్రథమ వార్షికోత్సవ సందర్భంలో – అతిపెద్ద చందమామ కుటుంబంలోని ప్రతి ఒక్కరికీ హృదయపూర్వక శుభాకాంక్షలు తెలియజేస్తూ, ఈ సంచికను భావితరానికి అంకిత మిస్తున్నాము."
    },
    {
        "story_id": "2000_12_04",
        "chunk_id": "2000_12_04_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "రాజసన్మానం (బేతాళ కథలు)",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బేతాళ కథ",
            "మత సామరస్యం",
            "రాజనీతి",
            "నాస్తికత్వం",
            "కళాపోషణ"
        ],
        "language": "TELUGU",
        "text": "పట్టువదలని విక్రమార్కుడు చెట్టు వద్దకు తిరిగివెళ్ళి, చెట్టుపైనుంచి శవాన్ని దించి భుజాన వేసుకుని, ఎప్పటిలాగే మౌనంగా శ్మశానంకేసి నడవసాగాడు. అప్పుడు శవంలోని బేతాళుడు, “రాజా, ఇంత అర్ధరాత్రి వేళ, భీతి గొలిపే ఈ శ్మశానంలో పడరాని పాట్లు పడుతూ కూడా, నువ్వు వెనుదిరిగి నీరాజ్యానికి వెళ్ళే ప్రయత్నం చేయకపోవడం, నాకు చాలా అసందర్భం అనిపిస్తున్నది. ఒకవేళ నీ రాజ్యం లోని పరిస్థితులు, ఇంతకన్నా భీతావహంగా వున్నవేమో అన్న అనుమానం కూడా కలుగుతున్నది. అదే నిజమైతే, నువ్వు తిరిగి నీ రాజ్యం చేరి, చేతనైనంతలో అరాచకపరిస్థితులను చక్కదిద్దే ప్రయత్నం చేసి, రాజు శంతను డిలా సమస్యకు పూర్తి పరిష్కారం కనుగొ న్నట్టు, ఆత్మవంచన చేసుకోవడం మేలు. నీకు శ్రమతెలియకుండా, ఆ రాజు కథ చెబుతాను, విను,” అంటూ ఇలా చెప్పసాగాడు :\nఒకానొకప్పుడు విదర్భదేశాన్ని శంతను డనే రాజు పాలించేవాడు. ఆ సమయంలో రాజ్యం సుభిక్షంగానే వున్నప్పటికీ, మతకల హాలాయనకు తలనొప్పిగా పరిణమించాయి. శివభక్తులు, విష్ణుభక్తులు పరస్పరం కల హించుకుంటూ, ఒకరి ఆలయాలనొకరు నేలమట్టం చేసుకునేవారు. ఒకరికొకరు ఎదురయితే కారణం లేకుండానే కల హించుకునేవారు. కయ్యానికి కాలుదువ్వేవారు. ఒకరి ఆస్తుల నొకరు ధ్వంసం చేసు కునేవారు. ఇంకా ఆగ్రహం పెచ్చుమీరితే ఒకరినొకరు చంపుకునేవారు.\nఈ మతకలహాల వల్ల ప్రజలు రెండు వర్గాలుగా చీలిపోయి దేశం బలహీనపడే ప్రమాదమున్నదని గ్రహించిన శంతనుడు, మంత్రులతో ఈ విషయమై చర్చిస్తే, వారిలో శివభక్తులు, వైష్ణవభక్తిని నిషేధించమన్నారు. విష్ణుభక్తులు, శివనామోచ్ఛరణ కూడా దేశంలో జరగకూడదన్నారు. మతమౌఢ్యం మంత్రుల దాకా పాకిందని గ్రహించాక, శంతనుడు ఏమి చేసేందుకూ పాలుపోక విచారగ్రస్తు డయ్యాడు.\nశంతనుడి భార్య మహారాణి వివేకవతి, భర్త దిగులుగా వుండడం గమనించి కారణ మడిగి తెలుసుకుని, “మీరు శివభక్తులా, విష్ణుభక్తులా ప్రభూ!” అని అడిగింది.\n“నేను దేశభక్తుణ్ణి. నా దేశప్రజలు వారిని కొలుస్తున్నారు కాబట్టి, శివవిష్ణువులిద్దరూ నాకు ఆరాధ్య దైవాలే!"
    },
    {
        "story_id": "2000_12_05",
        "chunk_id": "2000_12_05_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "అదృష్టజాతకులు",
        "author": "డా॥ జొన్నలగడ్డ మార్కండేయులు",
        "normalized_genre_code": "FOLK_TALE",
        "content_type": "STORY",
        "keywords": [
            "అదృష్టం",
            "వ్యాపారం",
            "నకిలీ ఆభరణాలు",
            "నిజాయితీ",
            "సుంకరి"
        ],
        "language": "TELUGU",
        "text": "గోపాలపట్నం అనే గ్రామంలో, గోవింద సెట్టి అనే వర్తకుడుండేవాడు. అతడికి అదృష్ట వర్మ అనే కొడుకుండేవాడు. అదృష్టవర్మ పుట్టినప్పటి నుంచీ, గోవిందసెట్టికి సిరి బాగా ఎత్తుకుంది. అతడొక ప్రముఖ వర్తకు డయ్యాడు. అయితే, అదృష్టవర్మ జాతకం యుక్తవయసు వచ్చేసరికి తారుమారయ్యింది. గోవిందసెట్టి భార్య హఠాత్తుగా మరణించింది. సముద్రవ్యాపారానికి వెళ్ళిన అతడి పడవలు మునిగిపోయాయి.పొరుగుదేశంలో వ్యాపారం చేయడానికి వెళ్ళిన అతడి వర్తకపు సరుకును, అడవి మార్గంలో దొంగలు కొల్లగొట్టారు. దాంతో గోవిందసెట్టి దివాళా తీసి మనో వ్యాధితో మంచంపట్టాడు.\nకొద్ది రోజులకు చనిపోతాడనగా గోవింద సెట్టి, కొడుకు అదృష్టవర్మను చేరబిలిచి, “నాయనా! నా వ్యాపారం మూడు పువ్వులూ, ఆరు కాయలుగా, నీకు అదృష్టవర్మ అని నామకరణం చేసినప్పటినుంచీ అభివృద్ధి చెందింది. నీకు యుక్తవయసు వచ్చేసరికి, భగవంతుడిలా ఎందుకు చేశాడో, నాకర్థం కావడం లేదు. నేను ఆస్తంతా పోగొట్టుకోవ డమేగాకుండా, మంచంకూడా పట్టి, నిన్ను దిక్కులేని వాణ్ణి చేస్తున్నాను. ఈ స్థితిలో నీ భవిష్యత్తు తలచుకుంటే, నాకు మనశ్శాంతి కరువవుతున్నది,” అని కళ్ళనీళ్ళు పెట్టు కున్నాడు.\nఅదృష్టవర్మ, తండ్రిని ఓదార్చి, “కొబ్బరి కాయలోకి నీళ్ళు వచ్చినట్టు సిరి వస్తుందనీ, అలాగే సిరిసంపదలు కరిమింగిన వెలగ పండులోని గుజ్జులా మాయమైపోతుందనీ, పెద్దలు ఊరికే అనలేదు. తుఫాను వల్ల పంటకు నష్టం వచ్చిందని, రైతు భూదేవి మీద కోపగించుకుని వ్యవసాయం మానె య్యడు. అలాగే, ఆటుపోటులు తట్టు కుని, వ్యాపారంలో నిలదొక్కుకునే ప్రయత్నం వ్యాపారి కూడా చేయాలి. నాకు అదృష్టవర్మ అని పేరు పెట్టావు. కొబ్బరి బొండంలోకి వచ్చే నీళ్ళలా, సిరిసంపదలు కలిసొచ్చే అదృష్టం నాకు కలుగుతుందని, ఆశీర్వదించాలి గాని, ఇలా దిగులు పడిపోగూడదు, ” అన్నాడు.\nగోవిందసెట్టి, కొడుకు ఆత్మవిశ్వాసాన్ని మెచ్చుకుని, “పువ్వులమ్మిన ఊళ్ళోనే కట్టె లమ్మాడన్న సామెత, మన వ్యాపారులకు వర్తించదు. వ్యాపారం చెయ్యడానికి పనికి రాని వస్తువంటూ ఏదీ లేదు. మొదట్లో నేను, ఏరుదాటి రేవు చేరే చిన్న పుట్టిపడ వల మీద వచ్చే సరుకుల మీద సుంకం వసూలు చేసే ఉద్యోగం చేశాను. నువ్వు, చక్రధరం అనే నా స్నేహితుణ్ణి కలుసుకో. అతడు నీకా ఉద్యోగం ఇప్పిస్తాడు. నువ్వు మర్యాదకులోటు అనుకోకుండా, ఆ ఉద్యోగం చెయ్యి. నా ఆత్మ నీతోనే వుంటుంది!\" అని దీవించాడు."
    },
    {
        "story_id": "2000_12_05",
        "chunk_id": "2000_12_05_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "అదృష్టజాతకులు",
        "author": "డా॥ జొన్నలగడ్డ మార్కండేయులు",
        "normalized_genre_code": "FOLK_TALE",
        "content_type": "STORY",
        "keywords": [
            "అదృష్టం",
            "వ్యాపారం",
            "నకిలీ ఆభరణాలు",
            "నిజాయితీ",
            "సుంకరి"
        ],
        "language": "TELUGU",
        "text": "గోవిందసెట్టి, కొడుకు ఆత్మవిశ్వాసాన్ని మెచ్చుకుని, “పువ్వులమ్మిన ఊళ్ళోనే కట్టె లమ్మాడన్న సామెత, మన వ్యాపారులకు వర్తించదు. వ్యాపారం చెయ్యడానికి పనికి రాని వస్తువంటూ ఏదీ లేదు. మొదట్లో నేను, ఏరుదాటి రేవు చేరే చిన్న పుట్టిపడ వల మీద వచ్చే సరుకుల మీద సుంకం వసూలు చేసే ఉద్యోగం చేశాను. నువ్వు, చక్రధరం అనే నా స్నేహితుణ్ణి కలుసుకో. అతడు నీకా ఉద్యోగం ఇప్పిస్తాడు. నువ్వు మర్యాదకులోటు అనుకోకుండా, ఆ ఉద్యోగం చెయ్యి. నా ఆత్మ నీతోనే వుంటుంది!\" అని దీవించాడు.\nగోవిందసెట్టి చనిపోయాక, అదృష్టవర్మ వెళ్ళి చక్రధరాన్ని కలుసుకున్నాడు. అతడికి చాలా పుట్టిపడవలున్నాయి. వీటిని వర్త కులు నదులలో సరుకులను రవాణా చేసేం దుకు ఉపయోగిస్తారు. ఆ సరుకుల అమ్మకం మీద, కొనుగోలు మీద, సరుకును బట్టివేసే సుంకాన్ని, సుంకరులు అనే ఉద్యోగుల ద్వారా అతడు వసూలు చేయించేవాడు. అలా వసూలైన డబ్బును లెక్కలు కట్టి, అందులో ప్రభుత్వానికివ్వవలసిన మొత్తాన్ని ఖజానాలో జమకట్టించేవాడు.\nచక్రధరం, అదృష్టవర్మను ఆప్యాయంగా చూసి, “నేను లోగడ సుంకరుడి ఉద్యోగం చేసి, సొంతాన పుట్టిపడవలు కొనుక్కోగలి గాను. మీనాన్న వ్యాపారంలో సుంకరుడిగా సంపాదించిన జీతం పెట్టుబడి పెట్టి కోటికి పడగలెత్తాడు. మేమిద్దరం జీవితంలో ఇలా పైకివచ్చిన వాళ్ళమే. నా స్నేహితుడి కొడు కుగా నీకు ఉద్యోగం కాదు, అప్పుగా కొంత సొమ్ము ఇస్తాను. దాన్ని పెట్టుబడిపెట్టివ్యాపారం చేసి, నీ తండ్రి పూర్వ వైభవాన్ని తిరిగి తీసు కురా! అండగా నేనుంటాను. నీ తండ్రి స్నేహితుడిగా అదే నాకు ఆనందాన్ని కలిగి స్తుంది,” అన్నాడు.\nఅదృష్టవర్మ, చక్రధరంకు చేతులు జోడించి, “ఎక్కడపోయిందో అక్కడే వెదుక్కోమన్నారు! తండ్రి మాట జవదాటరానిది. నా తండ్రి దీవెన నాకు పెట్టుబడి. ఆయన చేసిన ఉద్యోగం ద్వారానే, నాకు అదృష్టం కలి సొస్తుందని నమ్ముతున్నాను. సుంకరు డుగా ఉద్యోగం ఇవ్వడమే మీరు నాకిచ్చే పెట్టుబడి అప్పు. మీ స్నేహితుడి కోరిక కూడా అదే!” అన్నాడు.\nచక్రధరం సరేనని, అదృష్టవర్మకు పుట్టి పడవల మీద సుంకం వసూలు చేసి లెక్కలు కట్టే ఉద్యోగం ఇచ్చాడు.\nఒక రోజున, పుట్టిపడవ మీద మూడు ఇనప్పెట్టెలు రేవు చేరాయి. వాటి యజమాని పెట్టెలు తెరిచి, అదృష్టవర్మకు చూపించి, “అయ్యా! ఇవి ఖాళీ పెట్టెలు. పెట్టెలకు అద్దె చెల్లించి పడవ దాటించాను. ఇక వీటికి సుంకం చెల్లించవలసిన అవసరం లేదు గదా,” అన్నాడు."
    },
    {
        "story_id": "2000_12_05",
        "chunk_id": "2000_12_05_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "అదృష్టజాతకులు",
        "author": "డా॥ జొన్నలగడ్డ మార్కండేయులు",
        "normalized_genre_code": "FOLK_TALE",
        "content_type": "STORY",
        "keywords": [
            "అదృష్టం",
            "వ్యాపారం",
            "నకిలీ ఆభరణాలు",
            "నిజాయితీ",
            "సుంకరి"
        ],
        "language": "TELUGU",
        "text": "ఒక రోజున, పుట్టిపడవ మీద మూడు ఇనప్పెట్టెలు రేవు చేరాయి. వాటి యజమాని పెట్టెలు తెరిచి, అదృష్టవర్మకు చూపించి, “అయ్యా! ఇవి ఖాళీ పెట్టెలు. పెట్టెలకు అద్దె చెల్లించి పడవ దాటించాను. ఇక వీటికి సుంకం చెల్లించవలసిన అవసరం లేదు గదా,” అన్నాడు.\nఅదృష్టవర్మ పెట్టెలను పరీక్షగా చూసి, \"ఒక్కొక్క పెట్టెలోను మూడు మణుగుల సరుకు పడుతుంది. వీటిని అమ్మినా డబ్బు వస్తుంది కాబట్టి, సుంకం చెల్లించాల్సిందే!\" అన్నాడు.\nపెట్టెల యజమాని దీనంగా, \"అయ్యా! విసుగనిపించినా, దయవుంచి నా మొరాల కించండి. చాలాకాలం క్రితం వర్తకపు సరుకు వేసుకుని, ఒక వర్తకపు బిడారు అడవి గుండా ప్రయాణం చేస్తున్నది. ఆ బిడారులో నేనొక నౌకర్ని. అడవి మధ్యలో, ఆ బిడారును దొంగలు పూర్తిగా దోచుకున్నారు. తెగించి మేమెంత పోరాడినా లాభం లేకపోయింది. నేను సృహతప్పి పడిపోయాను. సృహవచ్చాక చూస్తే నా పక్కన చచ్చిపడిన గాడిదొకటి, దూరంగా చెల్లాచెదురుగా, ఈ మూడు పెట్టెలూ వున్నాయి. ఆ ప్రదేశంలో ఏవైనా విలువగల వస్తువులు దొరుకుతాయేమో అని చూశాను. ఈ ఖాళీ పెట్టెలు, చచ్చిపడివున్న వర్తకులు, జంతువులు తప్ప మరేం కనబడ లేదు. లోపలవున్న సరుకు దోచుకుని దొంగలు ఈ మూడు ఖాళీ పెట్టెలనూ అక్కడ వదిలేసి వుంటారు! ఇవి గోపాలపట్నం గోవిందసెట్టి గారి పెట్టెలని వర్తకులు చెప్పుకోవడం, నేను విన్నాను. గోపాలట్నం వెళ్ళి, ఈ పెట్టెలను ఆయనకు ఇచ్చి నా నిజాయితీకి ప్రతి ఫలంగా ఏదైనా నౌకరీ దొరుకుతుందేమో అని వస్తున్నాను తప్ప, ఈ పెట్టెల్ని అమ్మే ఆలో చన లేదు! నా మాట నమ్మండి,” అన్నాడు.\nఇది విన్న అదృష్టవర్మ కళ్ళు మెరిశాయి. దొంగలు దోచుకున్న వస్తువులలో, తన తండ్రివైన ఖాళీ పెట్టెలు తిరిగొచ్చాయన్న మాట! అంటే, ఇందులో తనకేదైనా అదృష్టం కలిసిరావచ్చు. ఇలా అనుకుని, అదృష్ట వర్మ, తండ్రిని తలుచుకుని, నౌకరుకు తానెవ రైందీ చెప్పి, “నీ నీతి, నిజాయితీలు నాకు నచ్చినై. ఇక నుంచి నిన్ను, నేను పోషిస్తాను. అదృష్టం బాగుండి వ్యాపారం ప్రారంభిస్తే, నువ్వే నాకు నౌకరువి,\" అన్నాడు."
    },
    {
        "story_id": "2000_12_05",
        "chunk_id": "2000_12_05_04",
        "chunk_index": 4,
        "year": 2000,
        "month": 12,
        "source_path": "2000/చందమామ_2000_12.json",
        "title": "అదృష్టజాతకులు",
        "author": "డా॥ జొన్నలగడ్డ మార్కండేయులు",
        "normalized_genre_code": "FOLK_TALE",
        "content_type": "STORY",
        "keywords": [
            "అదృష్టం",
            "వ్యాపారం",
            "నకిలీ ఆభరణాలు",
            "నిజాయితీ",
            "సుంకరి"
        ],
        "language": "TELUGU",
        "text": "ఇది విన్న అదృష్టవర్మ కళ్ళు మెరిశాయి. దొంగలు దోచుకున్న వస్తువులలో, తన తండ్రివైన ఖాళీ పెట్టెలు తిరిగొచ్చాయన్న మాట! అంటే, ఇందులో తనకేదైనా అదృష్టం కలిసిరావచ్చు. ఇలా అనుకుని, అదృష్ట వర్మ, తండ్రిని తలుచుకుని, నౌకరుకు తానెవ రైందీ చెప్పి, “నీ నీతి, నిజాయితీలు నాకు నచ్చినై. ఇక నుంచి నిన్ను, నేను పోషిస్తాను. అదృష్టం బాగుండి వ్యాపారం ప్రారంభిస్తే, నువ్వే నాకు నౌకరువి,\" అన్నాడు.\nతర్వాత పెట్టెలను నౌకరు చేత పట్టించు కుని చక్రధరం దగ్గరకు వచ్చి, జరిగింది చెప్పి, “ఈ పెట్టెలు నా తండ్రిగారివని నౌకరు చెప్పినా, మీ అనుమతి లేకుండా సొంతం చేసుకోవడం న్యాయం కాదు. మీ స్నేహి తుడి కొడుకుగా కాకుండా, ఒక వ్యాపారిగా నా తండ్రి పెట్టెల్ని నేను స్వాధీనం చేసుకునే విధానం చెప్పండి,” అని అడిగాడు.\nచక్రధరం ఆ పెట్టెలను పరీక్షగా చూసి ఆనందంతో చిన్నగా చప్పట్లు చరిచి, \"ఆహా, నీ తండ్రి చనిపోయేటప్పుడు, తన ఆత్మ సర్వదా నీతోనే వుంటుందన్నమాట అక్ష రాలా నిజం! నీ తండ్రి బంగారంలా మెరిసే నకిలీ ఆభరణాల వ్యాపారం చేసేవాడు. వాటిని పెట్టేందుకు, ఈ పెట్టెలు చేయిం చాడు. చూడు, ప్రతి పెట్టెకూ మూడేసి బద్దీలున్నాయి. అయితే, లక్ష్మీకృప కోస మని కొంత బంగారాన్ని పూజచేసి, బద్దీ లుగా చేయించి, ఈ పెట్టెలకు తాపడం చేయించాడు. వీటికి పట్టిన మకిల వది లించి చూడు. ఈ బద్దీలే పెట్టెలకు శ్రీరామ రక్షగా నిలిచి నీ వద్దకు చేర్చాయి,\" అన్నాడు.\nఅదృష్టవర్మ, ఆ బద్దీలను ఊడదీయించి మెరుగు పెట్టించాడు. అవి మేలిమి బంగా రమని తేలింది. అప్పుడు చక్రధరం, “నీ తండ్రి అన్నట్టుగానే, చేసిన వ్యాపారం దగ్గరే తిరిగి నీకు పెట్టుబడి లభించింది. ఈ బంగారమే పెట్టుబడిగా, నీ తండ్రిలాగా తిరిగి వ్యాపారం ప్రారంభించు,” అన్నాడు.\nఅదృష్టవర్మ సంతోషంగా, “నా తండ్రి ఈ నౌకరు రూపంలో, ఈ పెట్టెలతో నాదగ్గ రకు వచ్చాడు, ఈ నౌకరే నా తండ్రి. ఇతడి పేరు మీదే నేను వ్యాపారం ప్రారంభిస్తాను. నా కలిసొచ్చిన అదృష్టం, ఇతడే!” అన్నాడు.\nఆ విధంగానే అదృష్టవర్మ వ్యాపారం మొదలుపెట్టి, రెండు మూడేళ్ళలో ప్రముఖ వర్తకుల్లో ఒకడయ్యాడు. వ్యాపారంలో అదృష్ట వర్మ చొరవా, ప్రదర్శించిన తెలివితేటలకు ఎంతగ స ఆనందించిన చక్రధరం, అన కుమార్తె రాగిణితో అతడికి వివాహం జరి పించాడు."
    },
    {
        "story_id": "2000_12_05",
        "chunk_id": "2000_12_05_05",
        "chunk_index": 5,
        "year": 2000,
        "month": 12,
        "source_path": "2000/చందమామ_2000_12.json",
        "title": "అదృష్టజాతకులు",
        "author": "డా॥ జొన్నలగడ్డ మార్కండేయులు",
        "normalized_genre_code": "FOLK_TALE",
        "content_type": "STORY",
        "keywords": [
            "అదృష్టం",
            "వ్యాపారం",
            "నకిలీ ఆభరణాలు",
            "నిజాయితీ",
            "సుంకరి"
        ],
        "language": "TELUGU",
        "text": "ఆ విధంగానే అదృష్టవర్మ వ్యాపారం మొదలుపెట్టి, రెండు మూడేళ్ళలో ప్రముఖ వర్తకుల్లో ఒకడయ్యాడు. వ్యాపారంలో అదృష్ట వర్మ చొరవా, ప్రదర్శించిన తెలివితేటలకు ఎంతగ స ఆనందించిన చక్రధరం, అన కుమార్తె రాగిణితో అతడికి వివాహం జరి పించాడు.\nనౌకరు, అదృష్టవర్మకు తండ్రి హోదాలో సుఖంగా జీవిస్తూ, తమ ఇద్దరివీ అదృష్ట జాతకాలని మురిసిపోయాడు."
    },
    {
        "story_id": "2000_12_06",
        "chunk_id": "2000_12_06_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "బిందుసారుడి బొమ్మ",
        "author": "శ్రీరామకమల్",
        "normalized_genre_code": "HUMOR_STORY",
        "content_type": "STORY",
        "keywords": [
            "చిత్రకళ",
            "బొమ్మ",
            "సింహం",
            "కుటుంబం",
            "హాస్యం"
        ],
        "language": "TELUGU",
        "text": "బిందుసారుడు పేదరికంలో పుట్టాడు. గొప్ప వాడు కావాలని ఆశపడ్డాడు. అందుకని రాత్రింబవళ్ళు కష్టపడి పనిచేసి డబ్బు కూడ బెట్టేవాడు. దురలవాట్లను దరిచేరనివ్వకుండా, వృధా ఖర్చులు పెట్టకుండా క్రమశిక్షణ పాటిం చడంతో, కొంతకాలానికి వ్యాపారానికి తగి నంత డబ్బు సమకూరింది. బిందుసారుడా పెట్టుబడితో చిన్న ఎత్తున వ్యాపారం ప్రారం భించి అంచెలంచెలుగా ఎదుగుతూ, పది సంవత్సరాల కాలంలో కోటీశ్వరుడయ్యాడు. అప్పటికాయనకు ఇద్దరు కొడుకులు, ఒక కూతురు.\nఇప్పుడు బిందుసారుడికి జీవితంలో కోరుకున్న విశ్రాంతి దొరికింది. కూతురికి పెళ్ళయి హాయిగా కాపురం చేసుకుంటు న్నది. కొడుకులిద్దరు కూడా పెళ్ళిళ్ళు చేసు కుని, వ్యాపారవ్యవహారాలన్నీ సక్రమంగా చూసుకుంటున్నారు. అంతవరకూ రాత్ర నక పగలనక శ్రమపడిన బిందుసారుడికిప్పుడు ఊరికే కూర్చోవాలంటే బాధగా అనిపించింది. అయితే, ఆయనకు వ్యాపారమంటే విసుగు పుట్టివుండడం వల్ల తీరిక సమయంలో లలిత కళలను అభ్యసించాలనుకున్నాడు.\nకవిత్వం చెప్పాలంటే భాష తగినంతగా రాదు. పాటలు పాడాలంటే గొంతు తిరగదు. ఇక మిగిలిందల్లా బొమ్మలు గీయడం.\nఒకనాడు రోజంతా తన గదిలో కూర్చుని రకరకాల బొమ్మలు వేశాడు, బిందుసారుడు. ఒక్కటీ తృప్తికరంగా లేదు. “సాధనమున పనులు సమకూరు ధరలోన,” అని భావించి, వారం రోజులపాటు ప్రయత్నించగా చివ రకు ఒకరోజు సింహం బొమ్మను గీసి ఎంతో తృప్తిపడ్డాడు. ఆ బొమ్మను చూసుకున్న కొద్దీ ఆయనకు గర్వం, సంతోషం ఉప్పొంగి పోయాయి. తొందరలోనే తను గొప్ప చిత్ర కారుడినైపోయినట్లు కలగన్నాడాయన.\nసింహం బొమ్మ చాలా బాగా నచ్చింది! అయితే తన కళను ఇతరులు మెచ్చుకు న్నప్పుడే కదా కళాకారునికి నిజమైన సంతోషం కలిగేది! బిందుసారుడు కూడా తన బొమ్మ మీద అందరి అభిప్రాయాలూ సేకరించాలనుకున్నాడు. ముందు నేరుగా ఆ బొమ్మను చూపించి, ఎలా వుందీ అని అడగాలనుకున్నాడు. కానీ అంతలోనే అది తగదనిపించింది.\nఅన్ని రోజులూ తనగదిలో కూర్చుని తనేం చేస్తున్నదీ ఎవ్వరికీ తెలియనివ్వలేదు. ఆ కారణంగా ఆయన బొమ్మలు గీస్తున్నట్లు ఎవరికీ తెలియదు. ఇప్పుడీ బొమ్మ చూపిస్తే కొందరు ముఖప్రీతితో మెచ్చుకుంటారు. కొందరు బాధపెట్టాలని వేళాకోళం చేస్తారు. నిజం తెలియాలంటే, ఆ బొమ్మ ఏమిటో ఎవరికీ చెప్పకూడదు. ఇలా ఆలోచించి బిందుసారుడు, తనబొమ్మ వున్న కాగితాన్ని, ఇంటి నడవలో బల్ల మీద పెట్టి, అదేమిటో చెప్పిన వారికి నూరు వరహాలు బహుమతిగా ఇస్తానన్నాడు."
    },
    {
        "story_id": "2000_12_06",
        "chunk_id": "2000_12_06_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "బిందుసారుడి బొమ్మ",
        "author": "శ్రీరామకమల్",
        "normalized_genre_code": "HUMOR_STORY",
        "content_type": "STORY",
        "keywords": [
            "చిత్రకళ",
            "బొమ్మ",
            "సింహం",
            "కుటుంబం",
            "హాస్యం"
        ],
        "language": "TELUGU",
        "text": "అన్ని రోజులూ తనగదిలో కూర్చుని తనేం చేస్తున్నదీ ఎవ్వరికీ తెలియనివ్వలేదు. ఆ కారణంగా ఆయన బొమ్మలు గీస్తున్నట్లు ఎవరికీ తెలియదు. ఇప్పుడీ బొమ్మ చూపిస్తే కొందరు ముఖప్రీతితో మెచ్చుకుంటారు. కొందరు బాధపెట్టాలని వేళాకోళం చేస్తారు. నిజం తెలియాలంటే, ఆ బొమ్మ ఏమిటో ఎవరికీ చెప్పకూడదు. ఇలా ఆలోచించి బిందుసారుడు, తనబొమ్మ వున్న కాగితాన్ని, ఇంటి నడవలో బల్ల మీద పెట్టి, అదేమిటో చెప్పిన వారికి నూరు వరహాలు బహుమతిగా ఇస్తానన్నాడు.\nముందుగా బిందుసారుడి భార్య వచ్చి చూసి, “మనవడు గీసిన పిచ్చిగీతలివి!” అన్నది. బిందుసారుడి మనసు చివుక్కు మంటున్నా బయటపడలేదు. తర్వాత కొడుకు లిద్దరూ వచ్చి చూసి, “ఇలాంటి అర్థంలేని వాటి గురించి తలబద్దలు కొట్టుకుంటే, వ్యాపా రంలో వేలకువేలు నష్టపోవాలి!” అని హడా వుడిగా వెళ్ళిపోయారు. కొడుకులకు కళా తృష్ణ లేదని నొచ్చుకున్నాడు బిందుసారుడు.\nఅంతలో కోడళ్ళిద్దరూ అటుగా వచ్చారు. పెద్ద కోడలు బల్లమీద కాగితాన్ని చూసి, \"ఎవరో ఇందులో ఏదో సందేశాన్ని రాశారు. అక్షరాలు పిచ్చిపిచ్చిగా వున్నాయి కాబట్టి, ఇది పైశాచిక భాష అయివుంటుంది, అన్నది.\nచిన్నకోడలు తల అడ్డంగా ఊపి, “పెద్ద దానివైనా నీకు బొత్తిగా బుర్ర లేదు. కాగితం మీద రంగులు వలికి అలా అనిపిస్తున్నది కానీ, ఇది భాషా కాదు; అవి అక్షరాలూ కావు,\" అంటూ మామగారు మెచ్చుకుంటాడని ఆశగా చూసింది.\nబిందుసారుడు ఏడవలేక నవ్వుతూ, “నూరువరహాల బహుమతినిపొందే యోగం, నా కుటుంబసభ్యులెవరికీ వున్నట్లు లేదు,” అన్నాడు.\nఇంతలో ఇద్దరు పనివాళ్ళు అలా వచ్చారు. మొదటి వాడా కాగితాన్ని చూసి, \"ఇది విత్త నాలు పొట్లం కట్టిన కాగితమైవుంటుంది. కొన్ని విత్తనాలు చిట్లి రంగులేర్పడినట్టు న్నాయి,\" అన్నాడు.\nరెండో పనివాడు వెంటనే నవ్వి, “నీ తెలివితక్కువతనానికి నాకు నవ్వొస్తున్నది. ఇది పొటం కట్టిన కాగితమెతే, దీనిమీద ఎక్కడా ముడతలు లేవేం?” అని అడిగాడు.\nఅది విన్న బిందుసారుడిలో కాస్త ఆశ చిగురించి, “మీ ఇద్దరిలో నువ్వు కాస్త తెలి వైనవాడిలా వున్నా”వు. అదేంటో నువ్వే చెప్పు!” అన్నాడు. ఆ పనివాడి ముఖం ఇంతయ్యింది. “ఈ మాత్రం చెప్పలేనా, బాబయ్యా! ఆ కాగితంలో విత్తనాలు పోసి కాసేపుంచి తీసి శారు. పొట్లం కట్టలేదంతే!” అన్నాడు.\n“సంతోషించాలే నీ తెలివికి. వెళ్ళి పెరట్లో పనిచూడు,” అని బిందుసారుడు కసిరిపంపే శాడు వాడిని."
    },
    {
        "story_id": "2000_12_06",
        "chunk_id": "2000_12_06_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "బిందుసారుడి బొమ్మ",
        "author": "శ్రీరామకమల్",
        "normalized_genre_code": "HUMOR_STORY",
        "content_type": "STORY",
        "keywords": [
            "చిత్రకళ",
            "బొమ్మ",
            "సింహం",
            "కుటుంబం",
            "హాస్యం"
        ],
        "language": "TELUGU",
        "text": "“సంతోషించాలే నీ తెలివికి. వెళ్ళి పెరట్లో పనిచూడు,” అని బిందుసారుడు కసిరిపంపే శాడు వాడిని.\nఇద్దరు పనివాళ్ళూ అక్కణ్ణుంచి వెళ్ళి పోయాక, ఆయన మనవడు అయిదేళ్ళ వాడు అక్కడికి వచ్చి, “తాతయ్యా, తాతయ్యా! ఎవరోగానీ చెట్టు బొమ్మను ఎంత బాగా గీశారో! ఈ బొమ్మ నాకివ్వవూ,” అంటూ బొమ్మను చూసి మారాం చేశాడు.\nబిందుసారుడికి పట్టరానంత ఆనందం కలిగింది. ఆయన మనవణ్ణి దగ్గరకు తీసు కుని, \"సింహాన్ని చెట్టంటే మాత్రం ఏం? అసలీ కాగితం మీది గీతల్ని బొమ్మ అన్నది నువ్వొక్కడివే. అందుకే నీకు నూరు వర హాలు బహుమతిగా ఇస్తున్నాను,\" అంటూ వాడిని ముద్దులాడాడు.\nఈ మాటలు వింటూ ఇంకా అక్కడే వున్న బిందుసారుడి భార్యా, ఇద్దరు కోడళ్ళూ కిలకిలమంటూ నవ్వారు — అసలు విషయం అర్థమై!"
    },
    {
        "story_id": "2000_12_07",
        "chunk_id": "2000_12_07_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "భూషణంగారి భోషాణం",
        "author": "మాచిరాజు కామేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వడ్డీవ్యాపారి",
            "ధన దాహం",
            "భోషాణం",
            "యువరాణి",
            "మోసం"
        ],
        "language": "TELUGU",
        "text": "భూపాలపురంలో, భూషణంగారిని ఎర గని వారంటూ లేరు. ఆయన వడ్డీవ్యాపారి. ఊళ్ళో ఎవరింట్లో శుభం జరిగినా, అనుకోని కష్టం వచ్చినా భూషణాన్ని ఆశ్రయించక తప్పదు. వచ్చినవాళ్ళ అవసరాన్ని బట్టి, వడ్డీ శాతం పెంచే ఆయన్ను, చాటుమాటుగా ఊళ్ళో వాళ్ళంతా తిట్టుకునేవారు.\nఆయన ఇంట్లో తాతలకాలంనాటి పెద్ద భోషాణం వున్నది. దాని తాళం చెవి, ఎల్ల వేళలా భూషణం మొలతాడులో వేళ్ళాడు తూంటుంది. అందులో డబ్బున్నదని తప్ప ఏపాటివున్నదో ఆయన భార్య కనకం కూడా ఎరగదు.\nవడ్డీలకు వడ్డీలు గుంజే భూషణం చూడ డానికి అతి పేదలా వుంటాడు. చిరుగుల పంచె, అతుకులచొక్కా, అరిగి చిల్లులు పడ్డ చెప్పులు - ఇదీ ఆయన వేషధారణ.\nకనకం కాపరానికి వచ్చి పదేళ్ళు గడిచినా, ఆమె ఒంటి మీద చిన్నమెత్తు బంగారం కూడా లేదు. ఆమె సత్తెకాలపు మనిషి కాబట్టి, నాసి రకం ముతకచీరలో, పేద ముత్తయిదువులా నోరుకట్టుకుని కాపరం చేయవలసివచ్చినా, భర్తను పల్లెత్తుమాట అనేది కాదు.\nఒకసారి ఏదో పేరంటంలో, అమ్మలక్కలు తనను గురించి అనుకుంటున్న మాటలు కనకం చెవినపడ్డాయి. “ఓ పిల్లా జెల్లా లేరు! అయినా కడుపు కట్టుకుని మరీ దాస్తారు. ఈ కనకం మెడలో అరిగిపోయిన మంగళ సూత్రం తప్పించి మరేం వుంది!” అంటూ కరణం గారి భార్య నలుగురిలో ఈసడిస్తూ మాట్లాడింది.\nఆ మాటలకు మునసబు భార్య పకపక మంటూ నవ్వి, “వాళ్ళింట్లో తాత ముత్తాతల నాటి పెద్ద భోషాణం ఒకటుందట. మా అత్తగారి వయసు వాళ్ళకు చాలామందికి తెలుసు. దాని తాళంచెవిని, ఆ భూషణం ఎప్పుడూ మొలతాడుకు వేలాడవేసుకుని వుంటాడు. అంటే - వడ్డీలమీద వచ్చే డబ్బూ, ఇతరత్రా సంపాదనా, అంతా ఆ భోషాణంలో దాస్తాడన్నమాట!” అన్నది.\nఆ మాటలు విన్న కనకానికి ఎంతో అవ మానమనిపించింది. ఆ రాత్రి ఆమె అన్నం ముట్టకుండా, భూషణంతో, “ఈ క్షణంలో నాకు భోషాణం తాళం తీసి, లోపల ఎంత డబ్బున్నదో చూపించకపోతే, ఈ రాత్రికి రాత్రేఏ నుయ్యో గొయ్యో చూసుకుంటాను,\" అన్నది.\nఆమె అన్నంతపనీ చేస్తుందని హడలి పోయిన భూషణం, “సరే, అలాగే చూద్దువు గాని. కాని ఆ చూసిందేమిటో అప్పటికప్పుడే మరిచిపోవాలి,” అంటూ భోషాణం మూత తెరిచాడు."
    },
    {
        "story_id": "2000_12_07",
        "chunk_id": "2000_12_07_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "భూషణంగారి భోషాణం",
        "author": "మాచిరాజు కామేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వడ్డీవ్యాపారి",
            "ధన దాహం",
            "భోషాణం",
            "యువరాణి",
            "మోసం"
        ],
        "language": "TELUGU",
        "text": "ఆమె అన్నంతపనీ చేస్తుందని హడలి పోయిన భూషణం, “సరే, అలాగే చూద్దువు గాని. కాని ఆ చూసిందేమిటో అప్పటికప్పుడే మరిచిపోవాలి,” అంటూ భోషాణం మూత తెరిచాడు.\nకనకం కళ్ళు చెదిరిపోయాయి. భోషాణం సగం వరకూ, కళ్ళు మిరుమిట్లుకొల్పుతూ బంగారు కాసులు. వాటిని చూస్తూనే కనకం పట్టరాని కోపంతో, “ఇంత బంగారం భోషా ణంలో పెట్టుకుని, నన్ను దిష్టిబొమ్మలా వీధిలోకి పంపిస్తావా? పైగా పండగ రోజుల్లో కూడా పచ్చడి మెతుకులేనా మనం తినడం!' అన్నది.\n“ఒసే, వెర్రిదానా, అంతపెద్దగా మాట్లా డకు. ఇదంతా ఎవరికోసమనుకున్నావు? భోషాణంలో మిగిలివున్న సగం నిండగానే, మనం దీన్ని తీసుకుని పట్నం వెళ్ళిపోదాం. నేను సముద్రవ్యాపారం మొదలు పెడతాను. ఆపైన నీ ఒళ్ళంతా బంగారమే!\" అన్నాడు భూషణం పట్టరాని సంతోషంతో పెద్దగా నవ్వుతూ.\n“అయితే మరి ఈ భోషాణం నిండే దెప్పుడు?” అన్నది కనకం అనుమానంగా.\n\"అంతా ఆ పైవాడి దయ! ఇది నిండే వరకూ, ఒక్క కాసు కూడా ముట్టనని ఒట్టేసు కున్నాను,” అంటూ, భోషాణం మూతమూసే శాడు భూషణం.\nఆ రాత్రి కనకానికి ఒక కల వచ్చింది. ఇద్దరు మనుషుల సాయంతో భూషణం, భోషాణాన్ని గుర్రపుబండిలో పెడుతున్నాడు. తెల్లవారాక, ఆ కల గురించి భర్తకు చెప్పి, కనకం, “మన పట్నం ప్రయాణం దగ్గర పడినట్టుగా వున్నది,\" అన్నది.\n“అలాగా! ఆ ధనలక్ష్మి కృప వుండాలే కానీ, ఒక్కరోజులో కాసులతో భోషాణం నిండి పోదూ,\" అంటూ భూషణం మహా నంద పడిపోయాడు.\nఆ సాయంత్రం భార్యాభర్తలిద్దరూ, అష్ట లక్ష్మీ ఆలయానికి వెళ్ళి, తమ కల నిజం కావాలని మొక్కుకున్నారు. తర్వాత వాళ్ళు, పూజారి బాదం ఆకులలో పెట్టి ఇచ్చిన చక్రపొంగలి ఒక పెడగా కూర్చుని ఆనందంగా తినసాగారు.\nఆ సమయంలో, ఆలయమంతా హడా వుడిగా కలియతిరుగుతూ, పెద్ద తలపాగా లతో, గుబురు మీసాలతోవున్న ఇద్దరు ఆజాను బాహులు, అక్కడికి వచ్చి, పూజారిని, “అయ్యా! సన్నగా, పొడవుగా, తేనె కళ్ళతో, పెదవిపైన పెద్ద పుట్టుమచ్చతో వుండే అంద మైన అమ్మాయి, ఇటుగాని వచ్చిందా?” అని అడిగారు.\nఆ మాటలు భూషణం, కనకం విన్నారు. పూజారి, వాళ్ళతో అలాంటి అమ్మాయి ఎవరూ రాలేదని చెప్పాడు. వాళ్ళు నిరాశగా వెనుదిరగడం చూసి పూజారి, “ఇంతకూ ఎవరా అమ్మాయి?” అని అడిగాడు."
    },
    {
        "story_id": "2000_12_07",
        "chunk_id": "2000_12_07_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "భూషణంగారి భోషాణం",
        "author": "మాచిరాజు కామేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వడ్డీవ్యాపారి",
            "ధన దాహం",
            "భోషాణం",
            "యువరాణి",
            "మోసం"
        ],
        "language": "TELUGU",
        "text": "ఆ మాటలు భూషణం, కనకం విన్నారు. పూజారి, వాళ్ళతో అలాంటి అమ్మాయి ఎవరూ రాలేదని చెప్పాడు. వాళ్ళు నిరాశగా వెనుదిరగడం చూసి పూజారి, “ఇంతకూ ఎవరా అమ్మాయి?” అని అడిగాడు.\nవాళ్ళు గొంతు తగ్గించి పూజారితో, “ఎవరో కాదు, మన యువరాణి చంద్రరేఖ! ఆమె ఆ మధ్య తూర్పుకొండ ప్రాంతాలకు విహా రానికి వెళ్ళినప్పుడు, మహాఅందగాడైన ఒక చెంచుయువకుణ్ణి ప్రేమించింది. ఆ సంగతి తెలిసి రాజుగారు మండిపడి, వంశ గౌరవం వల్ల కాటిపాలవుతుందని, యువరాణిని గట్టిగా కోప్పడ్డాడు. ఆమె రహస్యంగా భవనం వదిలి పారిపోయింది. రాజుగారు ఆమెను సురక్షితంగా తీసుకువచ్చిన వారికి, యాభై వేల వరహాల బహుమతి ప్రకటించారు. మేము ఆమె కోసం గాలిస్తున్నాం!\" అని చెప్పి వెళ్ళిపోయారు.\n“ఆహా! ఆ యాభై వేల వరహాలతో, మన భోషాణం నిండిపోతుంది!\" అన్నాడు భూషణం.\n“ఇంకేం! ఆమెను వెతుకుతూ బయలు దేరు,” అన్నది కనకం.\n“ఆ తూర్పుకొండల్లోకా? ఇంకా నయం, ఆ కొండప్రాంతాలలో పులులూ, ఎలుగు బంట్లూ విచ్చలవిడిగా తిరుగుతుంటవి,” అన్నాడు భూషణం.\nఆ రాత్రి భార్యాభర్తలు భోజనాలు ముగించి, పడుకోబోతూండగా, వీధి తలుపు చప్పుడైంది. ఇంత రాత్రి వేళ వచ్చిన వాళ్ళె వరా అనుకుంటూ, భూషణం పోయి తలుపు తెరిచి అక్కడ నిలబడిన యువతిని చూసి నిర్ఘాంతపోయాడు. ఆ వచ్చినది మరెవరో కాదు, యువరాణి! సన్నగా, పొడవుగా, తేనె కళ్ళతో, పెదవిమీద పుట్టుమచ్చతో చాలా అందంగా వున్నదామె.\n“ఒంటరిదాన్ని! ఈ రాత్రి మీ ఇంట ఆశ్రయం ఇస్తారా?” అన్నదామె.\n\"దానికేం భాగ్యం! లోపలికి రండి,” అంటూ, ఆమె లోపలికి రాగానే, పక్క గదిలో వున్న కనకం దగ్గరికిపోయి, “మన పంట పండిందే! ఆ యువరాణి సరాసరి మన ఇంటికే వచ్చింది,” అన్నాడు భూషణం.\nకనకం అంత దూరానవున్న, ఆ యువ రాణికేసి చూసి, “యువరాణి అని నాకు నమ్మకం కలగడం లేదు. కిరీటం ఏది? ఒంటి నిండా నగలేవి?” అన్నది.\n“రహస్యంగా పారిపోతున్న రాకుమారి, అవన్నీ ధరిస్తుందా? వేషం మార్చుకున్నదన్న మాట! నేను ఇప్పుడే బసవన్న బాడుగబండిలో బయలుదేరి, రాత్రికి రాత్రే రాజుగారిని కలుసుకుని, తీసుకువెళ్ళడానికి భటులతో సహా వస్తాను. రేపు రాత్రికే మన భోషాణం నిండిపోతుంది,” అంటూ భూషణం పెరటి దారిన పోయి, బసవన్నబండిలో రాజధానికి బయలుదేరాడు."
    },
    {
        "story_id": "2000_12_07",
        "chunk_id": "2000_12_07_04",
        "chunk_index": 4,
        "year": 2000,
        "month": 12,
        "source_path": "2000/చందమామ_2000_12.json",
        "title": "భూషణంగారి భోషాణం",
        "author": "మాచిరాజు కామేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వడ్డీవ్యాపారి",
            "ధన దాహం",
            "భోషాణం",
            "యువరాణి",
            "మోసం"
        ],
        "language": "TELUGU",
        "text": "“రహస్యంగా పారిపోతున్న రాకుమారి, అవన్నీ ధరిస్తుందా? వేషం మార్చుకున్నదన్న మాట! నేను ఇప్పుడే బసవన్న బాడుగబండిలో బయలుదేరి, రాత్రికి రాత్రే రాజుగారిని కలుసుకుని, తీసుకువెళ్ళడానికి భటులతో సహా వస్తాను. రేపు రాత్రికే మన భోషాణం నిండిపోతుంది,” అంటూ భూషణం పెరటి దారిన పోయి, బసవన్నబండిలో రాజధానికి బయలుదేరాడు.\nబండి సగం దూరం వెళ్ళగానే నిలిచి పోయింది. ముందు చాలా బళ్ళు నిలబడి వున్నాయి. దారిలోని ఏరు పొంగింది. బస వన్న ముందుకు వెళ్ళి చూసివచ్చి, \"తెల్ల వారే లోగా ఏరుతీసే సూచనలు లేవు. రాత్రికి ఇక్కడే మనకు జాగరణ తప్పదు!” అన్నాడు.\nఇది విన్న భూషణానికి నెత్తిమీద పిడుగు పడినట్టయింది. తెల్లవారేలోగా ఇల్లు చేరక పోతే, యువరాణి ఇంట్లోంచి బయటపడు తుంది! తను వెంటనే వెళ్ళి, ఆమె నిద్రి స్తున్న గదికి బయటనుంచి గడియ పెట్టాలి. ఆ తర్వాత, నిదానంగా వెళ్ళి రాజుగారిని దర్శించవచ్చు!\nఇలా ఆలోచించిన భూషణం, బండిని వెనక్కు తిప్పించి, ఇల్లు చేరేసరికి, వీధి తలుపు బార్లా తెరచి వున్నది. ఇది చూసి నిర్ఘాంతపోయి పరుగుపరుగున ఇంట్లోకి పోయేసరికి, ఒక గదికి బయట గడిపెట్టి వున్నది. లోపలినుంచి కనకం కేకలు పెడుతూ తలుపు బాదుతున్నది.\nభూషణం తలుపు గడి తీశాడు. కనకం ఆయాసపడుతూ బయటకు వచ్చింది.\n“ఏం జరిగింది? యువరాణి ఎక్కడ?” అని అడిగాడు భూషణం ఆదుర్దాగా.\n“అది యువరాణి కాదు, దొంగలరాణి! నాకు కొంచెం కునుకు పట్టేసరికి, అది వెళ్ళి వీధి తలుపు తీసింది. ఊళ్ళో అందరికీ తెలి సిన, నీ భోషాణం సంగతి, మనకు గుళ్ళో కనిపించిన గుబురుమీసాలవాళ్ళకూ తెలి సుండాలి. వాళ్ళు, ఆ దొంగలరాణి వెంట వచ్చి, నన్ను భయపెట్టి, నా ఎదుటే ఆ భోషా ణాన్ని ఎత్తుకుపోతూ, నన్ను గదిలోకి నెట్టి బయట గడిపెట్టారు,” అని చెప్పింది కనకం.\nభార్య మాటలు వింటూనే భూషణం కుప్పకూలిపోయాడు. కనకం అతడికి ఒక లోటా మంచి నీళ్ళు తెచ్చి ఇచ్చి, \"ఎందు కంత విచారం? భోషాణం వుండీ, మనం కటిక దరిద్రుల్లా బతికాం. ఇప్పుడు కూడా అది పోలేదు, ఇంట్లోనే వున్నదనుకుందాం, సరి పోయె!” అన్నది."
    },
    {
        "story_id": "2000_12_07",
        "chunk_id": "2000_12_07_05",
        "chunk_index": 5,
        "year": 2000,
        "month": 12,
        "source_path": "2000/చందమామ_2000_12.json",
        "title": "భూషణంగారి భోషాణం",
        "author": "మాచిరాజు కామేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వడ్డీవ్యాపారి",
            "ధన దాహం",
            "భోషాణం",
            "యువరాణి",
            "మోసం"
        ],
        "language": "TELUGU",
        "text": "భార్య మాటలు వింటూనే భూషణం కుప్పకూలిపోయాడు. కనకం అతడికి ఒక లోటా మంచి నీళ్ళు తెచ్చి ఇచ్చి, \"ఎందు కంత విచారం? భోషాణం వుండీ, మనం కటిక దరిద్రుల్లా బతికాం. ఇప్పుడు కూడా అది పోలేదు, ఇంట్లోనే వున్నదనుకుందాం, సరి పోయె!” అన్నది.\nభూషణం, భార్యకేసి కొద్దిసేపు కళ్ళార్ప కుండా చూసి, “కనకం! నువ్వు సత్తెకాలపు పతివ్రతవు. ఆస్తంతాపోయె, పుట్టింటికి పోతా నంటూ గొడవపెట్టకుండా, అపరంజి బంగారం లాంటి మాటలు అన్నావు. నేను వడ్డీకి తిప్పు తున్న డబ్బు చాలావున్నది. ఇకనుంచి, ఆ వడ్డీతోపాటు అసలు కూడా వసూలు చేసి, ఒక పచారీ దుకాణం, ఒక బట్టల దుకాణం, వీలైతే ఒక నగలదుకాణం కూడా పెట్టి - ఒకటి రెండేళ్ళలో లక్షలు గడిస్తాను,” అన్నాడు.\n“ఆ లక్షలు దాచేందుకు మరొక భోషాణం కూడా కొంటారా?” అన్నది కనకం.\n“ఛీ, ఛీ! ఆ భోషాణాల కాలం గతించి పోయింది. సంపాయించడం ఎందుకు? ఉన్నంతలో సుఖపడడానికేగదా!” అన్నాడు భూషణం నిండుస్వరంతో.\nభూషణం అన్నంతపనీ చేశాడు. రక రకాల వ్యాపారాలు ప్రారంభించి, రెండో సంవత్సరం గడిచే లోపల, భూపాలపురం లోని ధనికుల్లో ఒకడయ్యాడు."
    },
    {
        "story_id": "2000_12_08",
        "chunk_id": "2000_12_08_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "భారత సంస్కృతి - చరిత్ర - 11: సావిత్రి సాహస గాథ",
        "author": "విశ్వావసు",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "సావిత్రి",
            "సత్యవంతుడు",
            "పురాణం",
            "పతివ్రత",
            "యమధర్మరాజు",
            "భక్తి"
        ],
        "language": "TELUGU",
        "text": "ఒక గొప్ప నాగరికతలోని ఘట్టాలు – తరతరాలుగా సత్యం కోసం జరిగిన అన్వేషణ!\nఆరోజు ఆదివారం కావడంతో దేవనాథుడి కొడుకు, కుటుంబంతో కలిసి నగరానికి కొద్ది దూరంలోవున్న కొండప్రాంతానికి చిన్న వినోద యాత్రకు వెళ్ళిరావాలనుకున్నాడు. అయినా ఉదయం ఎనిమిది గంటలకల్లా, \"తాతయ్యా! సావిత్రి కథ వినడానకి ఎప్పుడు రమ్మన్నారు?” అంటూ దేవనాథుడికి సందీవుడి స్నేహితులు నుంచి ఫోన్లు రాసాగాయి. మన సంస్కృతిని గురించి తెలుసుకోవడానికి పిల్లలు చూపు తూన్న ఆసక్తికి దేవనాథుడు ఎంతగానో సంతో షించాడు. వినోదయాత్ర కార్యక్రమం పైవారం పెట్టుకుంటే బావుంటుందని కొడుక్కు సలహా ఇచ్చాడు. కొడుకూ, కోడలూ అందుకు సంతో షంగా అంగీకరించారు.\nసాయంకాలం మూడు గంటలకు పిల్ల లందరూ సందీపుడి ఇంటి ముందున్న పొన్న చెట్టు కిందికి చేరారు. దేవనాథుడు వచ్చి కుర్చీలో కూర్చుని, “మనకున్న గొప్ప కథలలో ఒకటైన సావిత్రి కథను ఈ రోజు మనం తెలుసు కుందాం. సావిత్రి మద్ర దేశాధిపతి అశ్వపతి కుమార్తె. అవునూ, ఆనాటి మద్రదేశం ఏ ప్రాంతమో మీకు తెలుసా?” అని అడిగాడు.\n“ఇటీవల చెన్నయ్ అంటూన్న మద్రాసా తాతయ్యా?\" అన్నది కిశోర్ చెల్లెలు.\n“కాదమ్మా. ఈనాటి ఆఫ్ఘనిస్థాన్నే ఆనాడు మద్రదేశం అనేవారు. అలాగే మన పురాణకాలం నాటి గాంధారదేశాన్నే ఇవాళ ఖాందహార్ అంటున్నారు,” అన్నాడు దేవ నాథుడు.\n“అలాగా! అంటే అవన్నీ భారతదేశంలో భాగాలన్నమాటేగా?” అని అడిగాడు కిశోర్.\n“చాలా ముఖ్యమైన ప్రశ్న అడిగావు. దీనిని అర్థం చేసుకోవాలంటే మొదట మన ప్రాచీన రాజకీయ-భౌగోళిక స్వరూపం గురించి తెలుసు కోవాలి. భారత ఉపఖండాన్ని జంబూద్వీపం అనేవారు. జంబూద్వీపంలో అనేక రాజ్యా లుండేవి. ఒక విధమైన సాంస్కృతిక ఆధ్యా త్మిక బంధం వీటన్నిటినీ కలిపి వుంచింది. ఈ రాజ్యాలన్నీ ఒక్కటే అనే భావం అప్పటి ప్రజలలో ఉండేది. అందువల్లే కురుపాండవ యుద్ధంలో – అటు కౌరవుల పక్షమో, ఇటు పాండవుల పక్షమో వహించి, ఉపఖండంలోని రాజ్యాలన్నీ పాల్గొన్నాయి. ఒక రాజ్యంలో పుట్టే, గొప్ప భావం, ఉన్నత ఆలోచనాతరంగం ఇతర రాజ్యాలకు వ్యాపించేవి. పెషావర్, కాబూల్, బామియాన్లు బౌద్ధవిద్యాకేంద్రాలుగా ఉండేవి. బామియన్లో అతిపెద్ద బుద్ధవిగ్రహాలు ప్రతి ష్ఠించబడ్డాయి. చెంఘిజాఖాన్ వంటి దురా క్రమణదారులు వాటిలో చాలావాటిని నేల మట్టం చేశారు. అయినా, ఇవన్నీ చరిత్రకు సంబంధించిన విషయాలు. నేను ఇప్పుడు మీకు సావిత్రి కథ కదా చెప్పాలి? ఈ కథను పాండవులు వనవాసం చేస్తూన్నప్పుడు మార్కం డేయముని వారికి మొట్టమొదట చెప్పాడు,\" అంటూ సావిత్రి కథను ప్రారంభించాడు :"
    },
    {
        "story_id": "2000_12_08",
        "chunk_id": "2000_12_08_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "భారత సంస్కృతి - చరిత్ర - 11: సావిత్రి సాహస గాథ",
        "author": "విశ్వావసు",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "సావిత్రి",
            "సత్యవంతుడు",
            "పురాణం",
            "పతివ్రత",
            "యమధర్మరాజు",
            "భక్తి"
        ],
        "language": "TELUGU",
        "text": "“చాలా ముఖ్యమైన ప్రశ్న అడిగావు. దీనిని అర్థం చేసుకోవాలంటే మొదట మన ప్రాచీన రాజకీయ-భౌగోళిక స్వరూపం గురించి తెలుసు కోవాలి. భారత ఉపఖండాన్ని జంబూద్వీపం అనేవారు. జంబూద్వీపంలో అనేక రాజ్యా లుండేవి. ఒక విధమైన సాంస్కృతిక ఆధ్యా త్మిక బంధం వీటన్నిటినీ కలిపి వుంచింది. ఈ రాజ్యాలన్నీ ఒక్కటే అనే భావం అప్పటి ప్రజలలో ఉండేది. అందువల్లే కురుపాండవ యుద్ధంలో – అటు కౌరవుల పక్షమో, ఇటు పాండవుల పక్షమో వహించి, ఉపఖండంలోని రాజ్యాలన్నీ పాల్గొన్నాయి. ఒక రాజ్యంలో పుట్టే, గొప్ప భావం, ఉన్నత ఆలోచనాతరంగం ఇతర రాజ్యాలకు వ్యాపించేవి. పెషావర్, కాబూల్, బామియాన్లు బౌద్ధవిద్యాకేంద్రాలుగా ఉండేవి. బామియన్లో అతిపెద్ద బుద్ధవిగ్రహాలు ప్రతి ష్ఠించబడ్డాయి. చెంఘిజాఖాన్ వంటి దురా క్రమణదారులు వాటిలో చాలావాటిని నేల మట్టం చేశారు. అయినా, ఇవన్నీ చరిత్రకు సంబంధించిన విషయాలు. నేను ఇప్పుడు మీకు సావిత్రి కథ కదా చెప్పాలి? ఈ కథను పాండవులు వనవాసం చేస్తూన్నప్పుడు మార్కం డేయముని వారికి మొట్టమొదట చెప్పాడు,\" అంటూ సావిత్రి కథను ప్రారంభించాడు :\nమద్ర దేశాధిపతి అశ్వపతి ఏకైక సంతానం సావిత్రి. సావిత్రీదేవి వరప్రసాదంగా జన్మించిన సావిత్రి అద్భుతసౌందర్యరాశి. అంతకుమించిన సుగుణాలవెల్లి. ఆమె ముఖారవిందం దివ్య తేజస్సుతో వెలిగిపోయేది.\nఆమె యుక్తవయస్కురాలు కాగానే తండ్రి వరుడి కోసం అన్వేషణ ప్రారంభించాడు. కాని, వచ్చిన రాజకుమారులెవరూ ఆమె మోముకేసి తేరిపార చూడలేకపోయారు. అందువల్ల ఆమెనే స్వయంగా వెళ్ళి వరుణ్ణి ఎంపిక చేసుకోమని తండ్రి ఆదేశించాడు.\nవివేకవంతులైన మంత్రులు వెంటరాగా, ఆమె అందమైన రథంలో వివిధ రాజ్యాలు తిరిగి, ఆఖరికి సాల్వరాజ్య సరిహద్దుకు, అంటే ఇప్పటి రాజపుతానా ప్రాంత అరణ్యాన్ని చేరింది. అక్కడ సాల్వరాజు ద్యుమత్సేనుడి కుమారుడైన సత్యవంతుణ్ణి చూసింది. ద్యుమ త్సేనుడు హఠాత్తుగా చూపుకోల్పోయాడు. ఆ కారణంగా దుర్మార్గుల కుట్రవల్ల రాజ్యాన్ని పోగొట్టుకుని అరణ్యంలో మునుల మధ్య కాలం గడుపుతున్నాడు. సత్యవంతుడు తల్లి తండ్రులకు అమితభక్తిశ్రద్ధలతో పరిచర్యలు చేస్తున్నాడు.\nఆమె సత్యవంతుణ్ణి వివాహమాడాలని నిర్ణయించింది. తన నిర్ణయాన్ని తల్లిదండ్రు లకు తెలియజేయడానికి సంతోషంగా మద్ర పురికి చేరింది. సావిత్రికి రాజభవనంలో నారద ముని కనిపించాడు. సత్యవంతుడు మరొక్క సంవత్సరంలో మరణించగలడని నారద ముని చెప్పాడు. ఆ మాట విని సావిత్రీ, ఆమె తల్లి తండ్రులూ విచారగ్రస్తులయ్యారు."
    },
    {
        "story_id": "2000_12_08",
        "chunk_id": "2000_12_08_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "భారత సంస్కృతి - చరిత్ర - 11: సావిత్రి సాహస గాథ",
        "author": "విశ్వావసు",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "సావిత్రి",
            "సత్యవంతుడు",
            "పురాణం",
            "పతివ్రత",
            "యమధర్మరాజు",
            "భక్తి"
        ],
        "language": "TELUGU",
        "text": "ఆమె సత్యవంతుణ్ణి వివాహమాడాలని నిర్ణయించింది. తన నిర్ణయాన్ని తల్లిదండ్రు లకు తెలియజేయడానికి సంతోషంగా మద్ర పురికి చేరింది. సావిత్రికి రాజభవనంలో నారద ముని కనిపించాడు. సత్యవంతుడు మరొక్క సంవత్సరంలో మరణించగలడని నారద ముని చెప్పాడు. ఆ మాట విని సావిత్రీ, ఆమె తల్లి తండ్రులూ విచారగ్రస్తులయ్యారు.\nఆ వరుడు వద్దని అశ్వపతి కుమార్తెకు నచ్చ చెప్పడానికి ప్రయత్నించాడు. అయితే మన సావిత్రి పతిని ప్రేమించి, తన భర్త మరణిం చిన తర్వాత మళ్ళీ యమధర్మరాజుతో తర్కించి, పతిని ప్రాణాలతో తెచ్చుకుంది. ఆమె భర్త ప్రాణాలను తీసుకుపోతూన్న యమధర్మరాజును సదా నీడలాగే అనుసరించింది.\n“మీ దయకు సంతోషించాను, సావిత్రీ! నువ్వు ఇంకో వరం కోరుకో! నీ పతి ప్రాణాలు తప్ప ఇంకేదయినా కోరుకో!” అన్నాడు యముడు.\nఅప్పుడు సావిత్రి, “నా అత్తమామలకు చూపు తిరిగిరావాలని కోరుకుంటున్నాను!” అన్నది.\nయమధర్మరాజు ఆ వరాన్ని వెంటనే ఇచ్చేశాడు. తర్వాత యముడు ముందుకు నడవసాగాడు. సావిత్రి మళ్ళీ అతని వెంట పడింది.\n“ఇంకో వరం కోరుకో, సావిత్రీ!” అన్నాడు యముడు.\n“మా అత్తమామలకు పోయిన రాజ్యాన్ని తిరిగి ఇప్పించు!” అన్నది సావిత్రి.\nయముడు అంగీకరించాడు. యముడు ముందుకు వెళ్ళినా, సావిత్రి అతని వెంట నడి చింది.\n“ఇంకో వరం కోరుకో!” అన్నాడు యముడు.\n“నా తండ్రికి నూరుగురు కొడుకులు కావాలి!” అన్నది సావిత్రి.\nయముడు సంతోషంగా వరమిచ్చాడు. మళ్ళీ యముడు ముందుకు సాగిపోతున్నా, సావిత్రి అతని వెంట నడిచింది.\n“ఇంకో వరం కోరుకో!” అన్నాడు యముడు.\n“నాకు సత్యవంతుడికి జన్మించే కొడుకులు కావాలి!” అన్నది సావిత్రి.\nయముడు చిరునవ్వు నవ్వాడు. “అలాగే!” అన్నాడు యముడు.\nసావిత్రి వెంటనే, “అదేమిటి, నా పతి ప్రాణా లను తీసుకుపోతూన్న నువ్వు, నాకు వరం ఇస్తావా? అన్నీ వరాలూ సిద్ధించే అవకాశం లేదు. సమయ స్ఫూర్తితో తెలివిగా సావిత్రి వరాలు కోరుకోవడం వల్ల, యముడికి ఆమె భర్త ప్రాణాలు తిరిగి ఇవ్వక తప్పలేదు!\nసత్యవంతుడు నిద్రమేల్కొన్నట్టు లేచి కూర్చు న్నాడు. ఇద్దరూ కలిసి కుటీరానికి వెళ్ళారు. ద్యుమత్సేనుడు కొడుకునూ, కోడలినీ చూసి అమితానందంతో ఆశీర్వదించాడు. అప్పటికే ఆయన చూపు తిరిగివచ్చింది. అంతవరకు రాజ్య సింహాసనాన్ని ఆక్రమించిన దుర్మార్గుణ్ణి, విశ్వాసపాత్రులైన ప్రజలు హతమార్చడంతో, రాజ్యాధికారాన్ని మళ్ళీ చేపట్టమని ఆహ్వా నించడానికి మంత్రులూ, రాజోద్యోగులూ అక్క డికి వచ్చారు!"
    },
    {
        "story_id": "2000_12_08",
        "chunk_id": "2000_12_08_04",
        "chunk_index": 4,
        "year": 2000,
        "month": 12,
        "source_path": "2000/చందమామ_2000_12.json",
        "title": "భారత సంస్కృతి - చరిత్ర - 11: సావిత్రి సాహస గాథ",
        "author": "విశ్వావసు",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "సావిత్రి",
            "సత్యవంతుడు",
            "పురాణం",
            "పతివ్రత",
            "యమధర్మరాజు",
            "భక్తి"
        ],
        "language": "TELUGU",
        "text": "సత్యవంతుడు నిద్రమేల్కొన్నట్టు లేచి కూర్చు న్నాడు. ఇద్దరూ కలిసి కుటీరానికి వెళ్ళారు. ద్యుమత్సేనుడు కొడుకునూ, కోడలినీ చూసి అమితానందంతో ఆశీర్వదించాడు. అప్పటికే ఆయన చూపు తిరిగివచ్చింది. అంతవరకు రాజ్య సింహాసనాన్ని ఆక్రమించిన దుర్మార్గుణ్ణి, విశ్వాసపాత్రులైన ప్రజలు హతమార్చడంతో, రాజ్యాధికారాన్ని మళ్ళీ చేపట్టమని ఆహ్వా నించడానికి మంత్రులూ, రాజోద్యోగులూ అక్క డికి వచ్చారు!\n“మహాభారతం చెప్పే సావిత్రి సత్య వంతుల కథ క్లుప్తంగా ఇది. అయినా ఇది చాలా గొప్ప కథ అని నేను ఎందుకు చెప్పానో తెలుసా? ఈ కథలో కొన్ని ప్రగాఢ సత్యాలు దాగి ఉన్నాయి. సావిత్రి తన ఆత్మశక్తితో భర్త నుదుటి రాతను తిరగరాసింది. ఆమె భర్త నిజంగానే సత్యవంతుడు. భార్యాభర్తలిద్దరూ పవిత్ర స్వభా వులే . శ్రీ అరవిందులు గనక సావిత్రి మహా కావ్యరచన చేయలేదంటే ఈ కథలోని అంత రార్థాలు మనకు తెలిసి ఉండేవి కావు. ఒక పురాతన గాథను ఆయన ‘మహోన్నత ప్రతీక’ స్థాయికి తీసుకువెళ్ళాడు.\nఒక వ్యక్తి నిర్మల పవిత్రప్రేమ మరొక వ్యక్తి నుదుటిరాతనే మార్చగలిగిందికదా! మరి మును ముందు వికసించనున్న దివ్య ప్రేమ, మానవ జాతి గమనాన్ని, గమ్యాన్ని మార్చితీరుతుం దనడంలో సందేహం లేదు. అందుకోసం మనిషి సత్యమార్గంలో పయనిస్తూ, ఉన్నతశిఖరాలకు ఎదిగి ఆ స్థాయిని అందుకోవడానికి తగిన అర్హ తను సంపాయించుకోవాలి అన్న విషయం మరచిపోకూడదు!” అని ముగించాడు దేవ నాధుడు.\n\"తాతయ్యా! మీరు 'సావిత్రి'ని మాకు చదివి వినిపించవచ్చుకదా?” అన్నది శిరీష అనే అమ్మాయి.\n“పెరిగి పెద్దవాళ్ళయ్యాక, మీరే స్వయంగా ఆ గొప్ప గ్రంథాన్ని చదువుకోవాలి. కాదు... కాదు. ఇప్పుడు కూడా మీరా పుస్తకం చదవడం ఆరంభించవచ్చు. అర్థంకాకపోయినా ఫరవా లేదు. అది మీ మనసుల మీద అద్భుతప్రభావం చూపుతుంది. అదొక గొప్ప అనుభవం! ఉన్నత కవిత్వం ఎలా వుంటుందో మీకు తెలియ వస్తుంది.\" అంటూ లేచి నిలబడ్డాడు దేవ నాథుడు.\n— (ఇంకావుంది)"
    },
    {
        "story_id": "2000_12_09",
        "chunk_id": "2000_12_09_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "ఈ నెలలో జన్మించిన ప్రముఖులు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "ప్రముఖులు",
            "జన్మదినాలు",
            "అబ్రహాం లింకన్",
            "సర్వేపల్లి రాధాకృష్ణన్",
            "జవహర్లాల్ నెహ్రూ"
        ],
        "language": "TELUGU",
        "text": "స్వాతంత్ర్య పోరాటంలో అద్భుతమైన ప్రతిభను చూపిన బానిసల హక్కుల పరిరక్షకుడైన అబ్రహాం లింకన్ ఫిబ్రవరి 12, 1884న జన్మించారు. కేవలం విద్యావిషయాలలోనే కాకుండా, ఆధ్యాత్మిక విషయంలోనూ, సామాజిక సంస్కరణల విషయంలోనూ ఎంతో సేవ చేసిన సర్వేపల్లి రాధాకృష్ణన్ డిసెంబర్ 3వ తేదీన జన్మించారు. కులక, మత భేదాలులేని విద్యను అందరికీ అందించడానికి ఎంతో కృషి చేసిన డాక్టర్ బి.ఆర్. అంబేద్కర్ జనవరి 14వ తేదీన జన్మించారు. అత్యంత ప్రాధాన్యతనిచ్చి నడిపించిన భారత దేశానికి తొలి ప్రధాని అయిన జవహర్లాల్ నెహ్రూ నవంబర్ 14వ తేదీన జన్మించారు. స్వాతంత్ర్య పోరాటంలో కమలంలో కమలంలాంటిది ఆయన ఆఖరి శ్వాస వరకు నిలబడింది. 1917లో డిసెంబర్ 5వ తేదీన జన్మించిన నగల వ్యాపారి ఆయనకు దారి చూపింది. నిరంతర విఘ్నం సదానం. మత, సామాజిక విషయాలపై అనేక రచనలు చేస్తూ, ప్రజలలో మార్పుకు కృషి చేసిన రవీంద్రనాథ్ ఠాగూర్ 1946 లో నవంబర్ 7వ తేదీన జన్మించాడు. రాజశేఖర రెడ్డి కూడా ఈ రోజున జన్మించాడు."
    },
    {
        "story_id": "2000_12_10",
        "chunk_id": "2000_12_10_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "పిశాచి నాటకం-1",
        "author": "చందమామ బృందం",
        "normalized_genre_code": "ILLUSTRATED_STORY",
        "content_type": "STORY",
        "keywords": [
            "పిశాచి",
            "దయ్యాలమర్రి",
            "గోవిందశెట్టి",
            "వడ్డీవ్యాపారి",
            "ధనం"
        ],
        "language": "TELUGU",
        "text": "మంగాపురంలోని మంగయ్యశెట్టి అనే వడ్డీవ్యాపారి, అంతు లేని ధనం కూడబెట్టి, తన కొడుకు గోవిందశెట్టికి అప్పగించి కన్నుమూశాడు. గోవిందశెట్టి ఇనుపపెట్టె తీసి ఆ ధనాన్ని చూసి పట్టలేనంతగా సంతోషించాడు. అంత ధనాన్ని దొంగల బారి నుంచి కాపాడుకోవడం ఎలాగా అని తీవ్రంగా ఆలోచించాడు.\nఆ ధనాన్నంతా రెండు లంకెబిందెలలో పోసి, రాత్రి వేళ ఎవరూ చూడకుండా తీసుకుపోయి ఊరి బయటవున్న దయ్యాలమర్రి కింద పాతిపెట్టాడు.\nగోవిందశెట్టి, పాతిపెట్టిన ధనానికి కాపలా కాయడానికి చీకటి పడ్డాక మూడోకంటికి తెలియకుండా అక్కడికి చేరేవాడు.\nఆ మర్రి చెట్టుమీద దయ్యాలుంటాయన్న నమ్మకం వల్ల, రాత్రివేళ ఎవరూ ఆ చాయలకు వెళ్ళరు. అతడు తెల్లబట్టలు ధరించి పిశాచివేషం వేసు కుని, కాళ్ళకు గజ్జలు కట్టుకుని వింత వింత ధ్వనులు చేస్తూ మర్రిచెట్టుకింద మసలేవాడు. అందువల్ల ఎవరైనా అక్కడికి వస్తే హడలిపోయి పారిగెత్తేవారు. రాత్రి అంతా అలా తిరిగి అతడు తెల్లవారు జామున ఇల్లు చేరేవాడు. మర్రిచెట్టు కింద దయ్యం లాంటిదీ తారట్లాడు తున్నట్టుంది. అవును! దయ్యం లాగే వుంది. నిజమే, మీరేకాదు, దానిని గురించి చాలామంది చెప్పారు! ఏం చేయడం? మర్రిచెట్టు మీద పిశాచం గురించిన విన్నారా? చనిపోయిన మా నాన్న పిశాచమై మర్రిచెట్టును ఆశ్రయించాడు. ఆ దెబ్బతో మర్రిచెట్టు దరిదాపులకు రావడా నికి గ్రామస్థులు భయ పడసాగారు. చీకటిపడితే చాలు, గడపదాటి బయటకు రావడానికి జడుసుకునేవారు. భయపడకండి ఇక్కడ పిశాచం లేదు! లేవండి! జ్వరం తగ్గింది! ఏమైనా తింటారా? పిశాచం వెళ్ళి పోయిందా? \"మంగయ్యశెట్టి పిశాచం అటుకేసి వెళ్ళినవాళ్ళ ప్రాణాలు తీస్తున్నదట!\" దానిని చూస్తే చాలు గుండెలదిరి చస్తున్నారు! మర్రి చెట్టు ప్రాంతంలో పిశాచాన్ని చూసిన వారిలో కొందరికి జ్వరాలు వచ్చాయి. ఊళ్ళో ఏ మనిషికిగాని, గొడ్డుకుగాని జబ్బు చేసినా, చావు వచ్చినా అది పిశాచం పని అనే అందరూ నమ్మారు. భూత వైద్యులు పెరిగారు. గ్రామజీవితం అస్తవ్యస్తమయింది. ఇదేం మాయమో తెలియడం లేదు! ఆ పిశాచాన్ని ఎలా వదిలించుకోవడం?\nపొలాలలో, ఇళ్ళల్లో దొంగతనాలు పెరిగిపొయాయి. దొంగలు యధేచ్చగా దోచుకుపోసాగారు. గ్రామంలో దరిద్రం తాండవించడం కూడా గోవిందశెట్టికి లాభించింది. తనవద్ద వున్న సరుకులను హెచ్చు ధర లకు అమ్మి మరింత లాభాలు చేసుకోసాగాడు. అయినా, రాత్రుల్లో గోవిందశెట్టి పిశాచివేషంతో మర్రి చెట్టుకింద కాపలా కాస్తూనే వచ్చాడు. ఎందుకలా భయపడి పోతున్నారు? బాబూ ఇక్కడ ఎవరికీ క్షేమం కాదు! పిశాచం ఒకటి ప్రాణాలు తీస్తున్నది!"
    },
    {
        "story_id": "2000_12_10",
        "chunk_id": "2000_12_10_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "పిశాచి నాటకం-1",
        "author": "చందమామ బృందం",
        "normalized_genre_code": "ILLUSTRATED_STORY",
        "content_type": "STORY",
        "keywords": [
            "పిశాచి",
            "దయ్యాలమర్రి",
            "గోవిందశెట్టి",
            "వడ్డీవ్యాపారి",
            "ధనం"
        ],
        "language": "TELUGU",
        "text": "పొలాలలో, ఇళ్ళల్లో దొంగతనాలు పెరిగిపొయాయి. దొంగలు యధేచ్చగా దోచుకుపోసాగారు. గ్రామంలో దరిద్రం తాండవించడం కూడా గోవిందశెట్టికి లాభించింది. తనవద్ద వున్న సరుకులను హెచ్చు ధర లకు అమ్మి మరింత లాభాలు చేసుకోసాగాడు. అయినా, రాత్రుల్లో గోవిందశెట్టి పిశాచివేషంతో మర్రి చెట్టుకింద కాపలా కాస్తూనే వచ్చాడు. ఎందుకలా భయపడి పోతున్నారు? బాబూ ఇక్కడ ఎవరికీ క్షేమం కాదు! పిశాచం ఒకటి ప్రాణాలు తీస్తున్నది!\nఈ స్థితిలో చిన్నడు తన కుక్క భైరవంతో సహా ఆ గ్రామం చేరాడు. మంగయ్యశెట్టి పిశాచం గురించీ, దానివల్ల గ్రామానికి దాపురించిన అరిష్టాల గురించీ తెలుసుకున్నాడు. అర్ధరాత్రి సమయంలో గోవిందశెట్టి చెట్టుకిందికి రావటమూ, పిశాచి వేషం వేసుకోవటమూ, చెట్టుకింద తారట్లాడటమూ చిన్నడికి కనిపించింది. \"ఎవడో మంగయ్యశెట్టి పిశాచంలా నటిస్తూ, ప్రజలను భయభ్రాంతులను చేస్తు న్నాడు. ఇందులో వాడి స్వార్థం ఉండాలి. స్వార్థం కోసం ప్రజలను బాధలకు గురిచేస్తూన్న ఆ కిరాతకుణ్ణి ప్రజలముందుకు లాగాలి.\"\nతెల్లవారుజామున చిన్నడు గోవిందశెట్టి వెనకగా వెళ్ళి అతడి ఇంటిని కనిపెట్టి, అతన్నిగురించి ఆరా తీశాడు. “ఇల్లు ఎవరిది?\" \"మంగయ్య శెట్టి కొడుకు గోవిందశెట్టిది!\" \"మంగయ్యశెట్టి ప్రాణాలతో ఉన్నప్పుడు వడ్డీలతో పీక్కుతిన్నాడు. చచ్చాక ఇప్పుడు దయ్యాల మర్రి వద్ద పిశాచమై తిరుగుతున్నాడు!\" ఆ పిశాచం పుణ్యమా అని గ్రామ ప్రజలు గడగడలాడి పోతున్నారు. ఇరుగు పొరుగు ఇళ్ళకు వెళ్ళి గోవింద శెట్టి వివరాలు సేకరించాడు. తన తండ్రి పిశాచం అయ్యాడని ప్రచారం చేసి, ఆ వేషంతో తాను ప్రజలను హడల గొట్టడంలో గోవిందశెట్టి ఉద్దేశం ఏమిటి? తన ఇంట్లోవున్న ధనరాసులను దొంగలు దోచుకుపోతారన్న భయం కూడా లేకుండా గోవిందశెట్టి రాత్రివేళలో మర్రిచెట్టు కింద ఎందుకు కాపలా కాస్తున్నాడు? ఆ రోజు కనుచీకటివేళ చిన్నడు పొడవాటి గడ్డమూ, మీసాలూ పెట్టుకునివెళ్ళి గోవిందశెట్టి ఇంటి తలుపు తట్టాడు. (ఇంకావుంది....)"
    },
    {
        "story_id": "2000_12_11",
        "chunk_id": "2000_12_11_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "కనువిప్పు",
        "author": "రాఘవరాజు పట్టాభిరామరాజు",
        "normalized_genre_code": "MORAL_STORY",
        "content_type": "STORY",
        "keywords": [
            "అహంకారం",
            "రాజసన్మానం",
            "నేతపని",
            "వస్త్రాలు",
            "కనువిప్పు",
            "దేశాటన"
        ],
        "language": "TELUGU",
        "text": "దీప్తిగిరిని, పూర్ణవర్మ అనే రాజు పాలించే వాడు. ఆయన మితిమించిన అహంభావి. తనకు ఏది తోస్తే అది సరి అయినదని భావించేవాడు. ఎదుటివారిని ఏమాత్రం లెక్కచేసేవాడు కాదు. ఇతరుల సలహా లను పెడచెవిని పెట్టేవాడు. ఆయనలో వుండే మరొక వింత గుణం ఏమంటే - తన రాజ్యంలో వున్న విశిష్ట వ్యక్తులను, మేధా వులను మెచ్చుకొనక చులకన చేసి మాట్లాడే వాడు. అదే ఇరుగుపొరుగు రాజ్యాల నుంచి లేదా దూరదేశాల నుంచి వచ్చిన కవి, పండితులను, గాయకులను ఎంతగానో శ్లాఘించే వాడు ; గౌరవించి బహుమానాలతో సత్క రించేవాడు.\nఈ కారణాల వల్ల, దీప్తిగిరిలోని సమర్థు లైన ఎందరో కవులు, గాయకులు, కళా కారులు, శిల్పులు, తమకు దీప్తిగిరిలో ఏమాత్రం గుర్తింపు లేదన్న నిరుత్సాహంతో పరదేశాలకు వలసపోసాగారు.\nఇలా వుండగా, ఒకరోజున చేనేతలో ప్రవీణుడైన రవిచంద్రుడనేవాడు, రాజు పూర్ణవర్మను దర్శించి, తనకు చేనేతలో గొప్ప ప్రావీణ్యం వున్నదని విన్నవించుకున్నాడు.\n“నీది ఏ రాజ్యం?” అని ప్రశ్నించాడు పూర్ణవర్మ.\n“నాది కలువగిరి, ప్రభూ!” అన్నాడు రవిచంద్రుడు.\nరాజు ఉత్సాహంగా, “అలాగా! చేనేతలో నీ ప్రత్యేకత ఏమిటో చెప్పు, వింటాను,” అన్నాడు.\nఅప్పుడు, రవిచంద్రుడు తన భుజానికి తగిలించుకున్న సంచి కిందపెట్టి, అందులో వున్న ఒక వెండి భరిణలోనుంచి, అతి పల చని వస్త్రాన్ని బయటకు తీసి, “ప్రభూ! ఇది మూడు గజాల పొడవు, ఒకటిన్నర గజం వెడల్పుగల ఒక పట్టు పీతాంబరం. ప్రభు వులు క్షమించండి. ఇది ఆత్మస్తుతి అను కోకండి. ఇంతపెద్ద వస్త్రాన్ని, పిడికెడంత భరిణెలో ఇమడ్చడం, నేతలో అద్భుతమైన నా నైపుణ్యానికి నిదర్శనం కాదా!\" అన్నాడు.\nపూర్ణవర్మ మందహాసం చేసి, “రవిచంద్రా! నేతపనిలో నీ నైపుణ్యం చాలా అద్భుతం! ఈనాటి నుంచి నువ్వు, మా ఆస్థానంలో వుండిపో. నెలకు వెయ్యిరూపాయల జీతంతో పాటు, ఉచిత నివాసం కూడా కల్పిస్తాను. మా రాచకుటుంబీకులకు, పండుగలకూ, ఇతరత్రా శుభకార్యాలకూ వస్త్రాలు నేయడం, నీ పని!” అన్నాడు.\nరాజు ఔదార్యానికి, రవిచంద్రుడు ఉబ్బి తబ్బిబ్బయి, “చిత్తం, ప్రభూ!\" అంటూ చేతులు జోడించాడు.\nఒక నెల గడిచాక, రాజు పూర్ణవర్మ, మంత్రి రుచితశర్మ మారువేషాలతో గుర్రాల మీద దేశాటనకు బయల్దేరారు. రాత్రివేళ చిన్న చిన్న గ్రామాల్లో విడిది చేస్తూ, వారం రోజుల తర్వాత, తమ రాజ్యసరిహద్దులు దాటి కలువగిరి చేరుకున్నారు. ఆసరికి బాగా చీకటి పడడంతో, వాళ్ళు ఒక సత్రంలో దిగి, భోజనాలు ముగించి, కాలక్షేపానికి సత్రం బయటకు వచ్చారు."
    },
    {
        "story_id": "2000_12_11",
        "chunk_id": "2000_12_11_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "కనువిప్పు",
        "author": "రాఘవరాజు పట్టాభిరామరాజు",
        "normalized_genre_code": "MORAL_STORY",
        "content_type": "STORY",
        "keywords": [
            "అహంకారం",
            "రాజసన్మానం",
            "నేతపని",
            "వస్త్రాలు",
            "కనువిప్పు",
            "దేశాటన"
        ],
        "language": "TELUGU",
        "text": "ఒక నెల గడిచాక, రాజు పూర్ణవర్మ, మంత్రి రుచితశర్మ మారువేషాలతో గుర్రాల మీద దేశాటనకు బయల్దేరారు. రాత్రివేళ చిన్న చిన్న గ్రామాల్లో విడిది చేస్తూ, వారం రోజుల తర్వాత, తమ రాజ్యసరిహద్దులు దాటి కలువగిరి చేరుకున్నారు. ఆసరికి బాగా చీకటి పడడంతో, వాళ్ళు ఒక సత్రంలో దిగి, భోజనాలు ముగించి, కాలక్షేపానికి సత్రం బయటకు వచ్చారు.\nఅక్కడ ఒక వ్యక్తి, పెద్ద గొంతుతో, “నాణ్య మైన వస్త్రాలు, బాబూ! కారు చౌక. నాణ్యత చూసి నచ్చితేనే కొనండి,\" అంటున్నాడు, నూనెదీపం వత్తి ఎగదోస్తూ.\nఅతడి చుట్టూ జనం మూగి వస్త్రాలను ఖరీదు చేస్తున్నారు.\nరాజూ, మంత్రీ వస్త్రాల నాణ్యతను పరీ క్షించసాగారు. ఇంతలో జనం మధ్య నుంచి సంపన్నుడిలా వున్న ఒకతను ముందుకు వచ్చి, “ఇలా మామూలు వస్త్రాలు కాకుండా, నీదగ్గర ప్రత్యేకంగా, విలక్షణంగా వుండే వస్త్రా లేమైనా వుంటే చూపించు!\" అన్నాడు.\n'ఒక్కక్షణం ఓపిక పట్టండి,” అని, నేతగాడు పక్కన వున్న మూటలోంచి, ఒక దంతపు భరిణె తీసి, \"బాబూ! ఇందులో నాలుగు గజాల పొడవూ, రెండు గజాల వెడల్పూ వున్న రెండు పట్టు పీతాంబరా లున్నవి,” అంటూ వాటిని బయటకు తీసి చూపించి, “వీటి ఖరీదు కేవలం ఇరవై వరహాలు మాత్రమే!\" అన్నాడు.\nసంపన్నుడు, నేతగాడికి డబ్బిచ్చి వస్త్రాలు తీసుకుని పోబోతూ ఆగి, “నువ్వీ రాజ్యం వాడివేనా”? అని అడిగాడు.\n“కాదు బాబూ! దీప్తిగిరిరాజ్యం వాణ్ణి,\" అన్నాడు నేతగాడు.\nఆ జవాబుకు సంపన్నుడు ఆశ్చర్య పోయి, “ఇంత నైపుణ్యం వుండి కూడా, రాజ్యం వదిలి ఇక్కడికి వలస వచ్చావా?” అన్నాడు.\nఅందుకు వాడు దిగులుగా ముఖం పెట్టి, “మారాజుగారిది చాలా వింతప్రవృత్తి. తన దేశంలోని ప్రముఖవ్యక్తులను గుర్తించ లేని అంధత్వం ఆయనది. ఆయన దర్శనం కోసం ప్రయత్నించి విఫలమయ్యాను. కావలి భటులు అనుమతించలేదు. స్వదే శస్థుడు ఎంతటి మేధావీ, కళాకారుడూ అయినా రాజదర్శనం లభించదు; ఇతర దేశస్థులమని చెప్పుకోవాలి. అలా చెప్పి రాజ దర్శనం సంపాయించినా, ఒక వేళ నిజం బయట పడితే కారాగృహంపాలు కావలసి వస్తుంది. అందువల్లనే విధిలేక, ఇలా పరాయి దేశంలో వీధినపడవలసివచ్చింది,” అన్నాడు.\nఆ జవాబు వింటూనే, రాజు పూర్ణవర్మ ముఖం వెలవెలపోయింది. ఆయన తల వంచుకుని మంత్రితోపాటు సత్రానికి తిరిగి వచ్చాడు.\nనేతగాడి సమాధానం రాజుకు కనువిప్పు కలిగించింది."
    },
    {
        "story_id": "2000_12_11",
        "chunk_id": "2000_12_11_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "కనువిప్పు",
        "author": "రాఘవరాజు పట్టాభిరామరాజు",
        "normalized_genre_code": "MORAL_STORY",
        "content_type": "STORY",
        "keywords": [
            "అహంకారం",
            "రాజసన్మానం",
            "నేతపని",
            "వస్త్రాలు",
            "కనువిప్పు",
            "దేశాటన"
        ],
        "language": "TELUGU",
        "text": "నేతగాడి సమాధానం రాజుకు కనువిప్పు కలిగించింది.\nఆ మర్నాడు సూర్యోదయంతోనే రాజ ధానికి బయల్దేరిన రాజు, రాజధాని చేరు తూనే, రానున్న దసరా పండుగనాడు, రాజ్యం లోని కవి, పండితులకూ, కళాకారులకూ ఘనంగా సన్మానం జరపనున్నట్టు, రాజ్య మంతటా చాటింపు వేయించాడు."
    },
    {
        "story_id": "2000_12_12",
        "chunk_id": "2000_12_12_01",
        "chunk_index": 1,
        "year": 2000,
        "month": 12,
        "source_path": "2000/చందమామ_2000_12.json",
        "title": "భయం ఎరగనివాడు",
        "author": "ఎన్. శివనాగేశ్వరరావు",
        "normalized_genre_code": "FOLK_TALE",
        "content_type": "STORY",
        "keywords": [
            "మంత్రగత్తె",
            "భయం",
            "అడవి",
            "అస్థిపంజరం",
            "తేలు మంత్రం",
            "సాహసం"
        ],
        "language": "TELUGU",
        "text": "ఒకానొక కారడవిలో, మంత్రాలమరిడి అనే మంత్రగత్తె వుండేది. అది మహా క్రూరు రాలు. అడవిగుండా ప్రయాణించే వాళ్ళను భయపెట్టి ప్రాణాలు తీసి పరమానందం చెందేది. అది వుండే పెద్ద గుహ, అది భయ పెట్టి చంపిన వాళ్ళ అస్థిపంజరాలతో నిండి పోయింది. రాత్రివేళ వాటి మధ్య పడు కుంటే తప్ప, మంత్రాలమరిడికి నిద్ర పట్టేది కాదు.\nఏడాది క్రితం, ఆ కారడవికి కొద్దిదూరంలో వున్న గ్రామంలో వుండే రామభద్రుడనే యువకుడు, అడవిలో వేటకు పోయి, ఈ మంత్రాలమరిడివల్ల ప్రాణాలు పోగొట్టు కున్నాడు. ఆ తర్వాత, గ్రామస్థులెవరూ అడవికి పోవడం మానుకున్నారు.\nరామభద్రుడికి, వీరభద్రుడనే అన్న వున్నాడు. వాడికి గ్రామంలో భయమంటే ఎరగనివాడన్న పేరుండేది. ఈ మంత్రాల మరిడి అంతం చూడాలని, ఒకనాడు అది వుండే కారడవి ప్రాంతానికి బయలుదేరాడు.\nవీరభద్రుడు, మంత్రాలమరిడి వుండే స్థావ రాన్ని చేరే సమయంలో, అది గుహ ముందున్న ఊడలమర్రి కింద కూర్చుని, ఈ మధ్య మనుష్యులెవరూ తనకేసి రావడం లేదన్న విచారంలో మునిగివున్నది. అంతలో దానికి, తనకేసి వస్తున్న వీరభద్రుడు కని పించాడు. దాని మిడిగుడ్లు మెరిశాయి.\nవీరభద్రుడు, మంత్రగత్తెను సమీపించి, \"పెద్దమ్మా, బావున్నావా?” అని అడిగాడు.\nమరిడి మిడిగుడ్లు మెరిపిస్తూ, “బావుండ బట్టేగదరా, పగలే చీకటిగా వుండే, ఈ ఊడల మర్రి కింద కూర్చున్నాను. సరే, మనవడా, ఇంతకీ నీ ప్రయాణం ఎక్కడికి?” అని అడి గింది.\n\"ఏం చెప్పను, పెద్దమ్మా! నా పేరు వీర భద్రుడు. అందరూ నన్ను భయం ఎరగని వీరభద్రుడంటారు. బళ్ళో గురువులు నాకు అన్ని విద్యలూ నేర్పారు కానీ, భయమంటే ఏమిటో నేర్పలేదు. ఈ మధ్య కొన్నాళ్ళుగా, నన్ను భయపెట్టగలిగేవాళ్ళకోసం వెతుకు తున్నాను. ఒక్కగానొక్కడూ కనిపించలేదు,” అన్నాడు వీరభద్రుడు.\n“అలాగా, మనవడా! అయితే, నువ్వు రావలసిన చోటుకే వచ్చావు. త్వరలోనే, నీకు ఈ లోకం నుంచి, పైలోకానికి దారి చూపు తాను,” అన్నది మరిడి పట్టరాని సంతో షంతో వికవికా నవ్వుతూ.\n“నన్ను కేవలం భయపెట్టే పైలోకానికి పంపుతావా, పెద్దమ్మా? మహబాగు! నేను, మంత్రాలమరిడమ్మంటే చూడ భయంకరంగా వుంటుందనుకున్నాను. కాని అందమైన రూపంతో, ముగ్గుబుట్టలాంటి తలతో చూడ ముచ్చటగా వున్నావు,” అన్నాడు వీరభద్రుడు.\nఆ మాటలకు మరిడి మురిసిపోతూ, “నువ్వు చెప్పేది నిజమా! నేనంత అందంగా వున్నానా?” అని అడిగింది.\n“నే చెప్పేది నమ్మకపోతే, నీ అందాన్ని ఈ అద్దంలో చూసుకో,” అని వీరభద్రుడు, మరిడికి సంచీలోంచి అద్దం తీసి ఇచ్చాడు."
    },
    {
        "story_id": "2000_12_12",
        "chunk_id": "2000_12_12_02",
        "chunk_index": 2,
        "year": 2000,
        "month": 12,
        "source_path": "2000/చందమామ_2000_12.json",
        "title": "భయం ఎరగనివాడు",
        "author": "ఎన్. శివనాగేశ్వరరావు",
        "normalized_genre_code": "FOLK_TALE",
        "content_type": "STORY",
        "keywords": [
            "మంత్రగత్తె",
            "భయం",
            "అడవి",
            "అస్థిపంజరం",
            "తేలు మంత్రం",
            "సాహసం"
        ],
        "language": "TELUGU",
        "text": "“నే చెప్పేది నమ్మకపోతే, నీ అందాన్ని ఈ అద్దంలో చూసుకో,” అని వీరభద్రుడు, మరిడికి సంచీలోంచి అద్దం తీసి ఇచ్చాడు.\nఆ అద్దంలో ముఖం చూసుకున్న మంత్ర గత్తెకు, నిజంగానే తను అందగత్తెనని పించింది.\n“మనవడా, నువ్వు చెప్పింది గడ్డునిజం. ఇంతకాలానికి నా అందం నాకు తెలిసి వచ్చేలా చేశావు. మెచ్చాను. నీకు మంచి భోజనం పెడతాను,” అన్నది మరిడి.\n“భోజనం సంగతి తరవాత. ముందు నన్ను భయపెట్టగలవేమో చూడు,” అన్నాడు వీరభద్రుడు.\n“ఒరే, అమాయకుడా! నేను భయపెడితే నిలువునా చచ్చిపోతావు. నా అందం మెచ్చు కున్నావు కనక, నిన్ను చంపబుద్ధవడం లేదు,” అన్నది మంత్రి లమరిడి మురిసంగా.\n“ఓస్, నన్ను భయపెట్టడం, నీవల్ల కాదని తెలిసిపోయింది. నేనిక వెన్ను చూపు తాను,” అంటూ వీరభద్రుడు పెద్దగా నవ్వాడు.\n“ఒరే, ఒరే, అల్పాయుష్కుడా, ఆగాగు! ఒకసారి నావెంటరా,\" అని మరిడి, వీర భద్రుణ్ణి తన గుహలోకి తీసుకుపోయింది.\nగుహ గోడకు ఆనించివున్న చాలా అస్థి పంజరాలు వీరభద్రుడికి కనిపించాయి. 'అయ్యో నా తమ్ముడు రామభద్రుడి అస్థి పంజరం వీటిలో ఒకటన్నమాట!' అని మన సులో అనుకుంటూ, వీరభద్రుడు కళ్ళు తుడుచుకున్నాడు.\nఅంతలో మంత్రాలమరిడి కీచుగొంతుతో, “అరే ఒరే, మనవడా! వీళ్ళల్లో నేను ఏ ఒక్కణ్ణి విషం పెట్టిగాని, ఏ కత్తితోనో పొడిచిగాని చంపలేదు. అలా నా భయంకరరూపం చూడగానే కళ్ళు తేలేశారు, నిజం. ఈ అస్థి పంజరాలన్నిటిమీదా ఒట్టు!\" అన్నది.\n“వీళ్ళందరూ కుందేటి గుండె గాళ్ళయి వుంటారు. నాదలా కాదు. కొదమసింగం గుండె”! అన్నాడు వీరభద్రుడు.\nఆ మాటకు మంత్రగత్తె కళ్ళెర్ర చేసి, చావడానికి తెగతొందరపడిపోతున్నావురా, మనిషీ!” అని ఏదో మంత్రం చదివింది.\nఆ మరుక్షణం మంత్రగత్తె తల పులి తలగా మారింది. శరీరం రాబందు పక్షిలా మారి రెక్కలు మొలుచుకొచ్చాయి. ఆ భయం కర రూపంతో అది వీరభద్రుణ్ణి, తన బల మైన కాలిగోళ్ళతో వడిసిపట్టుకుని రివ్వున ఆకాశంలోకి ఎగిరింది. అలా కొద్దిసేపు ఆకాశంలో ఎగిరి, తిరిగి కిందికి దిగి, మరొక మంత్రం సహాయంతో మామూలు మంత్రగత్తె రూపం తెచ్చుకున్నది.\nవీరభద్రుడు నిక్షేపంలా వున్నాడు.\nమంత్రాలమరిడి తన మిడిగుడ్లను గుండ్రంగా తిప్పుతూ, ఆశ్చర్యంగా, “ఒరే, ఇంకా బతికే వున్నావా? ఈపాటికి చచ్చిపోయి వుంటా వనుకున్నాను,” అన్నది.\n“నీ పగటి వేషానికి భయపడతానను కున్నావా, మంత్రాలమరిడమ్మా! నీ వేషం వల్ల కాసేపు అలా ఆకాశంలో తిరగ్గలిగాను,” అన్నాడు వీరభద్రుడు."
    },
    {
        "story_id": "2000_12_12",
        "chunk_id": "2000_12_12_03",
        "chunk_index": 3,
        "year": 2000,
        "month": 12,
        "source_path": "2000/చందమామ_2000_12.json",
        "title": "భయం ఎరగనివాడు",
        "author": "ఎన్. శివనాగేశ్వరరావు",
        "normalized_genre_code": "FOLK_TALE",
        "content_type": "STORY",
        "keywords": [
            "మంత్రగత్తె",
            "భయం",
            "అడవి",
            "అస్థిపంజరం",
            "తేలు మంత్రం",
            "సాహసం"
        ],
        "language": "TELUGU",
        "text": "“నీ పగటి వేషానికి భయపడతానను కున్నావా, మంత్రాలమరిడమ్మా! నీ వేషం వల్ల కాసేపు అలా ఆకాశంలో తిరగ్గలిగాను,” అన్నాడు వీరభద్రుడు.\nతన భయంకరాకారం, వీరభద్రుడికి భయం కలిగించనందుకు, మంత్రాలమరి డికి ఒళ్ళుమండింది. అది చిర్రుబుర్రు లాడుతూ మరొక మంత్రం చదవబోయింది.\nఅంతలో వీరభద్రుడు, “చూడబోతే నీకు చాలా మంత్రాలు వచ్చినట్టుంది. నన్ను ఈసారి కూడా భయపెట్టి ప్రాణాలు తీసి అస్థిపంజరాల్లో కలపలేకపోతే, నాకేదో ఒక మంత్రం నేర్పాలి!” అన్నాడు.\n“నీవు ఈసారి చావకుండా బతికుంటే, అలాగే నేర్పుతాను, అందుకు ఈ ఊడల మర్రే సాక్ష్యం!\" అన్నది మంత్రగత్తె.\nఈ సారి మంత్రగత్తె, అస్థిపంజరంలా మారింది. అందులోంచి చాలా పాములు బుసకొడుతూ బయటికి రాసాగాయి. అయినా, వీరభద్రుడు భయంతో గుండె ఆగి చావక పోగా, పొట్టచెక్కలయ్యేలా నవ్వసాగాడు.\n“ఓడిపోయావు, మరిడమ్మా! మరి, నాకొక మంత్రం నేర్పు,” అన్నాడు వీరభద్రుడు.\n“ఒరే, నీది గుండెకాదు; పలుగురాయి!” అన్నది మంత్రగత్తె తిరిగి మామూలు రూపం తెచ్చుకుని.\nతర్వాత, కొంతసేపు మౌనంగా వూరు గుని “సరే మంత్రం నేర్పుతాను, మంత్ర గాళ్ళసంగతమోగాని, మంత్రగత్తెలు ఆడిన మాట తప్పరని ముల్లోకాలెరిగిన సత్యం,” అని వీరభద్రుడికి ఒక మంత్రం చెప్పింది.\nఅది విన్న వీరభద్రుడు, “అయ్యో, ఇంత చిన్నాచితుకు తేలు మంత్రమా!\" అన్నాడు.\nదానికి మంత్రగత్తె కోపంగా, “ఒరేభయం ఎరగని వెధవా! నీకు గొప్ప మంత్రాలు సం్పడానికి, నేనేం తెలివితక్కువదాన్నా,” అన్నది.\n“కాదని తెలుస్తూనే వున్నది, మరిడెమ్మా! కాని, నాదొక చిన్న శంక. మంత్రగత్తెలు కోరిన ఏరూపమైనా ధరించగలరు గాని, తేలు రూపం ధరించడం మాత్రం, వాళ్ళెంత గింజు కున్నా సాధ్యం కాదని, మా శంకలమ్మ అవ్వ చెపుతూండేది. మరి, నువ్వు తేలురూపం ధరించగలవా?” అన్నాడు.\nఆ మాట తనకెంతో అవమానంగా భావిం చిన మంత్రగత్తె, కోపంతో నిలువెల్లా ఊగి పోతూ, “ఎవడ్రా నువ్వు, మా తాత కుశ్శంకల కూర్మన్నలా వున్నావు!” అంటూ, చప్పున తేలుగా మారి, వీరభద్రుణ్ణి కుట్టింది.\nవీరభద్రుడు, అంతకు ముందు మంత్ర గత్తె తనకు నేర్పిన మంత్రాన్ని పఠిస్తూ, తేలు రూపంలో వున్న మంతగ్రత్తెను, కాలితో గట్టిగా నొక్కాడు. మంత్రగత్తె గిలగిలా తన్ను కుంటూ చచ్చిపోయింది."
    },
    {
        "story_id": "2000_12_12",
        "chunk_id": "2000_12_12_04",
        "chunk_index": 4,
        "year": 2000,
        "month": 12,
        "source_path": "2000/చందమామ_2000_12.json",
        "title": "భయం ఎరగనివాడు",
        "author": "ఎన్. శివనాగేశ్వరరావు",
        "normalized_genre_code": "FOLK_TALE",
        "content_type": "STORY",
        "keywords": [
            "మంత్రగత్తె",
            "భయం",
            "అడవి",
            "అస్థిపంజరం",
            "తేలు మంత్రం",
            "సాహసం"
        ],
        "language": "TELUGU",
        "text": "వీరభద్రుడు, అంతకు ముందు మంత్ర గత్తె తనకు నేర్పిన మంత్రాన్ని పఠిస్తూ, తేలు రూపంలో వున్న మంతగ్రత్తెను, కాలితో గట్టిగా నొక్కాడు. మంత్రగత్తె గిలగిలా తన్ను కుంటూ చచ్చిపోయింది.\nవీరభద్రుడు పరమానందంతో గుహకేసి చూసేంతలో, లోపలినుంచి అప్పటివరకూ అస్థిపంజరాలుగా వున్నవాళ్ళు బిలబిల మంటూ బయటకు వచ్చారు. వాళ్ళల్లో వీరభద్రుడి తమ్ముడు రామభద్రుడు కూడా వున్నాడు. వాడు తన అన్నను చూస్తూనే, “అన్నా!” అంటూ పరుగుపరుగున వచ్చి, వీరభద్రుణ్ణి కావిలించుకున్నాడు. మిగిలిన వాళ్ళు కూడా అక్కడికి చేరి, “ఇక్కడినుంచి పారిపోదాం! మంత్రాలమరిడి ఎక్కడ?” అంటూ భయంగా దిక్కులు చూడసాగారు.\nవీరభద్రుడు, “ఇదిగో ఇక్కడ!” అంటూ వాళ్ళకు చచ్చిన తేలును చూపించి, జరిగిన దంతా చెప్పాడు. అది విని అందరూ ఆశ్చర్జా నందాలతో, వీరభద్రుణ్ణి భుజాలకెత్తుకుని, \"భయం ఎరగని వీరభద్రుడు!\" అని కేకలు వేస్తూ, గ్రామంకేసి బయలుదేరారు."
    }
]