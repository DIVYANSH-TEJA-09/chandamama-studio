[
    {
        "story_id": "1966_04_01",
        "chunk_id": "1966_04_01_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "భారతచరిత్ర - 55",
        "author": "చందమామ బృందం",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "శివాజీ",
            "మొగలులు",
            "షాహిస్తఖాన్",
            "సూరత్",
            "ఔరంగజేబు"
        ],
        "language": "TELUGU",
        "text": "అఫ్టలాఖాన్ మరణా నంతరం శివాజీ దృష్టి\nదక్షిణకొంకణం మీదికి, కోల్హాపూరు\nమండలం మీదికి మళ్ళింది. అయితే 1660\nజులై లో సౌదీజౌహర్ నాయకత్వాన బిజా\nపూరు సేనలు, శివాజీ ఉండిన పనహాలా\nదుర్గాన్ని చుట్టుముట్టాయి. శివాజీ ఆ దుర్గాన్ని\nవదిలిపెట్టవలిసి వచ్చింది. త్వరలోనే అత\nనికి మరొక ప్రమాదం కూడా ఎదురయింది.\nదక్కనుకు కొత్తగా గవర్నరయిన షైస్తఖాన్,\nపూనాను ఆక్రమించి, చాకనదుర్గాన్ని\nవశపరచుకుని, కల్యాణమండలం నుంచి\nమహారాష్ట్రులను తరిమేశాడు.\nఅయితే శివాజీ, మొగలుల సంగతి\nతేల్చుకునేటందుకు గాను, బిజాపూరుతో\nసంధి చేసుకున్నాడు. ఈ సందర్భంలో\nశివాజీకి అతని తండ్రి సహాయం లభిం\nచింది; ఆయన బిజాపూరులో ఇంకా\nప్రముఖుడుగానే ఉన్నాడు. రెండేళ్ళపాటు\nశివాజీ బలాలకూ, మొగలు బలాలకూ\nచెదురు మదురుగా యుద్ధాలు జరిగాయి.\n1663 ఏప్రిలు 15 నాటి రాత్రి శివాజీ\nకొంత మంది అనుచరులతో సహా రహ\nస్యంగా, పూనాలోని షైస్తఖాన్ మందిరం\nప్రవేశించి, చుట్టూ ఉన్న అంగరక్షకులనూ,\nఆడబానిసలనూ తప్పుకుని, దక్కను\nగవర్నరు శయ్యాగారంలోకి వెళ్ళి, అతనిని\nగాయపరిచి, అతని కొడుకును చంపి,\nఅలాగే ఒక సరదారునూ, నలభైమంది\nపరిచారకులనూ, ఆరుగురు అంతఃపుర\nస్త్రీలనూ హతమార్చి, నిరపాయంగా, సమీ\nపంలో ఉన్న సింహగడదుర్గానికి వెళ్ళి\nపోయాడు. షైస్తఖాన్ చావలేదు గాని,\nఅతని బొటనవేలు పోయింది.\nఈ సాహస చర్యతో శివాజీ కీర్తిప్రతిష్ఠలు\nపెరిగాయి. త్వరలోనే అతను ఇలాటి\nసాహసచర్య మరొకటి చేశాడు. 1664\nజనవరి 16 - 20 తేదీల మధ్య అతను\nసూరత్ పైన పడి, దాన్ని కొల్లగొట్టాడు.\nపశ్చిమ తీరాన అంత భాగ్యవంతమైన\nరేవుపట్టణం మరేదీ లేదు.\nశివాజీ చేసిన ఇలాటి చర్యలు దక్క\nనులో మొగలుల కీర్తికి, పలుకుబడికీ\nగొడ్డలిపెట్టయాయి. అందుకని ఔరంగజేబు\n1665 లో శివాజీని నిర్జించటానికి కొంత\nసైన్యాన్ని పంపాడు. అంబరు రాజైన\nజయసింగూ, దిలీరాఖాన్ అనే వాడూ\nఆ సైన్యానికి అధిపతులు.\nజయసింగు రణవిద్యలోనూ, రాజనీతి\nలోనూ గట్టివాడు. అతను పురందరదుర్గాన్ని\nముట్టడించాడు. మొగలులు శివాజీ రాజధాని\nఅయిన రాజగడదుర్గాన్ని కూడా ముట్ట\nడించారు. మొగలులను ప్రతిఘటించడంలో\nగల కష్టనష్టాలను గ్రహించి, శివాజీ 1665\nజూను 22 న జయసింగుతో పురందర వద్ద\nసంధి చేసుకుని, తన దుర్గాలలో ఇరవై\nమూడింటిని మొగ్గలుల కిచ్చి, తాను\nపన్నెండు మాత్రమే ఉంచుకున్నాడు.\nఅతను మొగలులకు దక్కను యుద్ధాలలో\nసహాయంగా 5,000 ఆశ్వికసైనికులను\nతోడివ్వటానికి కూడా ఒప్పుకున్నాడు. తర\nవాత జయసింగు బిజాపూరు పైన యుద్ధం"
    },
    {
        "story_id": "1966_04_01",
        "chunk_id": "1966_04_01_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "భారతచరిత్ర - 55",
        "author": "చందమామ బృందం",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "శివాజీ",
            "మొగలులు",
            "షాహిస్తఖాన్",
            "సూరత్",
            "ఔరంగజేబు"
        ],
        "language": "TELUGU",
        "text": "వాత జయసింగు బిజాపూరు పైన యుద్ధం\nచేసినప్పుడు ఆ యుద్ధంలో శివాజీ పాల్గొ\nన్నాడు కూడా. జయసింగు శివాజీకి పెద్ద\nఆశలు పెట్టి, ఆగ్రాలోని మొగలుదర్బారుకు\nవెళ్ళటానికి ఒప్పించాడు. శి వా జీ తన\nకొడుకైన శంభూ జీ ని వెంటబెట్టుకుని\nబయలుదేరి, 1666 మే 9న ఆగ్రా చేరాడు.\nఅయితే మొగలుదర్బారులో శివాజీకి\nపెద్ద పరాభవం జరిగింది. ఔరంగజేబు\nఅతన్ని 5 వేలకు సర్దారుగా మాత్రమే పరిగ\nణించాడు. శివాజీ అవమానం భరించలేక\nఅల్లరిచేసి మూర్ఛపోయాడు. ఒళ్ళు తెలిశాక\nఅతను పాదుషాను నిందించాడు. పాదుషా\nఅతన్ని నిర్బంధంలో పెట్టించాడు. మరొక\nపరిస్థితిలో హతాశుడైపోను. కాని\nశివాజీ ఒక యుక్తి పన్నాడు. నిర్బంధంలో\nతనకు వ్యాధి కుదిరినట్లు ప్రకటించి,\nఅందుకుగాను రోజూ బాహ్మమయిలకు గరప\nలలో పళ్ళూ, మిఠాయీ ఖైదు నుంచి\nబయటకి పంపసాగాడు. కొద్దిరోజు ఆయాక\nశివాజీ\nతన కొడుకూ చెరొక గంపలోనూ కూర్చుని,\nమొగలు\" వేగులవాళ్ళ కళ్ళలో దుమ్ము జల్లి\nతప్పంచుకుపోయారు. తన కొడుకును\nమధురలో\nమహారాష్ట్ర బ్రాహ్మణ\nగృహంలో ఉంచి, శివాజీ బిచ్చగాడి వేషంలో\nఅలహాబాదు, కాశి గయా, తెలంగాణాల\nమీదుగా, T666 నవంబరు 30 న ఉత్తన\nస్వస్థలానికి చేరుకున్నాడుగా ఆ స్టడ్ యత\nఉం అటు తరువాత మూడేళ్ళపాటు శివాజీ\nమొగులు అండా చా యాల ఈం వెళ్ళలేందుకె\nఈ కాలంలో ఔరంగజేబు అతనికి రాజా\nకిజడా 'తెయ్యలేవుగండ తీయఆ\nఅనే బిరుదూ, బిరారులో\" ఒక జాగిరూప\nఇచ్చాడు. అయితే 1670 లో తిరిగి\nశివాజీకి మొగలులకు ఆఘర్షణ ఆరంభ\nమయింది.. శివాజీ తాను లోగడ మొగలు\nలకు దత్తం చేసిన దుర్గాలను దాదాపు\nఅన్నిటి తిరిగి గెలుచుకున్నాడు. 1630%\nఅక్టోబరులో - స్కూరత్ నగరాన్ని రెండోసారి\nకొల్లగొట్టాడు. ఉడంబడే డిడా వనన\nజది 67 టజూను 16 న్వ శివాజీ ఛత్రపతి\nఅన్న బిరుదుతో రాయగడకు రాజుగా\nఅత్యంత వైభవంతో పట్టాభిషేకం జరుపు\nకున్నాడు. అతను గోలకొండ సుల్తాను మైత్రి\nసంపాదించి, ఒక్క సంవత్సరంలో నే జింజీ,\nవెల్లూరు, పరిసర ప్రాంతాలను జయంచాడు\nపబ్T జడా ఛాగంటిఉండి\n(1677). శివాజీ కీర్తితో బాటు అతని\nరాజ్యం కూడా విస్తరించింది. అందులో\n100 దుర్గా లుండేవి. అతని తార ఉచ్చర\nఉండగానే అతను అనే 53 వ 58,1680\nఏప్రిల్ు P4న మరణించాడు."
    },
    {
        "story_id": "1966_04_02",
        "chunk_id": "1966_04_02_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "నెహ్రూకథ",
        "author": "చందమామ బృందం",
        "normalized_genre_code": "BIOGRAPHY",
        "content_type": "STORY",
        "keywords": [
            "నెహ్రూ",
            "స్వరాజిస్టులు",
            "గాంధీజీ",
            "కాంగ్రెస్",
            "మత కలహాలు"
        ],
        "language": "TELUGU",
        "text": "ప్రజల దృష్టి హెచ్చుర్గా స్వరాజీస్టులు\nమీదికీ రాష్ట్ర శాసనసభల మీదికీ మళ్ళు\nతున్నది. శాసనసభలకు ఎన్నికైన వారు\nఏమి చెయ్య దలిచినడో తెలియరాలేదు.\nవారు బడ్జెటును తోసిపుచ్చారు. కాని\nప్రభుత్వం సంతకంతో అది చట్టమయింది.\nఅలాగే రాష్ట్రాలలో ప్రజ లోద ప్రతినిధులు\nనిరాకరించిన బిల్లులు గవర్నర్ల సంతకాలతో\nచట్టాలయాయి. అంతటితే స్వరాజిస్టుల\nఆట కట్టయినట్టయింది. ఇక డ విదన్నాదజరగ\nవలిసి ఉంటే అది శాసనసభలలో గాక\nబయటనే జరగాలి!\nce 1924 మధ్యలో అహమ్మదాబాదులో\nకాంగ్రెసు కమిటీ మీటింగు జరిగింది.\nఈ సమావేశంలో గాంధీజీక్, స్వరాజిస్టు\nలకూ మధ్య విభేదాలు తీవ్రమయాయి.\nమోతీలాలూ, దాసూ మొదలైన వాళ్ళు\nఅనేక మందితోసహా బయటికి వెళ్ళి\nపోయారు. చాలామంది కాంగ్రెసు వాదులకు\nఅహింసలో విశ్వాసం లేదని కూడా గాంధీజీ\nఇప్పుడు తెలుసుకున్నాడు!\nచిట్టచివరకు గాంధీజీ స్వరాజిస్టుల\nవైఖరికి సమాధానపడి, వారికీ తన కే\nర్వాదా లిచ్చి, తాను రాజకీయాల నుంచి\nవిరమించుకుంటున్నా నని చెప్పి, తప్పు\nకున్నాడు. ఆయన శకం అయిపోయిం\nదన్నారు, ఆయన శక్తు లుడిగిపోయా\nయన్నారు, మోతీలాలూ దాసూ కలిసి గాంధీ\nజీని వెనక్కు నెట్టేశారన్నారు, కాని ఇవని\nవట్టిమాటలు. ప్రజలలో గాంధీజీ పలుకుబడి\nఏనాడూ తగ్గలేదు, పైపెచ్చు నానాటికి\nపెరిగింది.\nస్వరాజీస్టుల ఉధృతమే క్రమంగా\nతగ్గుతూ వచ్చింది. మొదట్లో మోతిలాల్'\nశాసనసభా కార్యక్రమంలో చాలా ఉత్సా\nహంగా పనిచేశాడు. స్వరాజిస్టులకు ఇతర\nపార్టీల సహకారం కూడా లభించింది.\nబడ్డారు. మోతీలాల్ ఉగ్రుడయాడు. కాని\nఏమీ చేయలేకపోయాడు.\n1921–22 లో జవాహరుతో బాటు\nఉద్యమంలో చేరి జైళ్ళకు వెళ్ళినవారు\nమంత్రులై, కాంగ్రెసు నాయకులను ప్రతిఘ\nటించి, ఖైదులో పెట్టించే స్థితికి వచ్చారు.\n1924 డిసెంబరులో బెల్గాంలో జరిగిన\nకాంగ్రెసు సమావేశానికి గాంధీజీ అధ్యక్షుడు.\nఆయన చేసిన అధ్యక్షోపన్యాసం జవాహ\nడకు నచ్చలేదు, అది ఉత్తేజకరంగా లేదు.\nసమావేశం అయాక గాంధీజీ కోరికపై\nరాగల సంవత్సరానికి కాంగ్రెసు కమిటీ\nకార్యదర్శి పని జవాహరు పైన పడింది.\nతన కంతగా ఇష్టం లేకపోయినా జవాహరు\nకా పని తప్పలేదు.\n1925 వేసవిలో మోతీలాలును\nఉబ్బసం బాధించింది. ఆయన సకుటుం\nబంగా హిమాలయాలలోని డల్హౌసీకి\nవెళ్ళాడు. అక్కడ జవాహరు కూడా\nఉండగా జూను మాసం లో. ఒకనాడు\nచిత్తరంజన్ దాసు మరణవార్త టెలిగ్రాం\nద్వారా తెలిసింది. మోతీలాల్ హతాశుడై\nపోయిన వాడల్లే గంటల తరబడి ఒక్క\nమాటైనా అనలేదు. ఆయన కుడిచెయ్యి\nపడిపోయింది. ఇంత కాలమూ ఇద్దరూ"
    },
    {
        "story_id": "1966_04_02",
        "chunk_id": "1966_04_02_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "నెహ్రూకథ",
        "author": "చందమామ బృందం",
        "normalized_genre_code": "BIOGRAPHY",
        "content_type": "STORY",
        "keywords": [
            "నెహ్రూ",
            "స్వరాజిస్టులు",
            "గాంధీజీ",
            "కాంగ్రెస్",
            "మత కలహాలు"
        ],
        "language": "TELUGU",
        "text": "పడిపోయింది. ఇంత కాలమూ ఇద్దరూ\nపంచుకున్న భారమంతా ఇప్పుడు మోతీ\nలాలు -పైన పడింది.\nమత కలహాలు కాంగ్రెసు కొక తిరని\nసమస్యగా పరిణమించాయి. యావద్భారత\nస్వాతంత్ర్యం కోసం పోరాటం సాగించటమే\nగాక, మతైక జీవనంలో ఏ మాత్రమూ\nవిశ్వాసం లేని జవాహరు మతతత్వాన్నీ,\nదాని వల్ల దేశానికి రాజకీయంగా జరుగు\nతూండిన నష్టాన్నీ చక్కగా అవగాహన\nచేసుకోగలిగాడు.\nహిందూ ముస్లిము వర్గాల మధ్య\nఛిద్రాలు రావటాని కి అనేక కారణా\nలున్నాయి. ముస్లిములు బక్రీద్దు' పండగకు\nఆవులను కోస్తే హిందువులు సహించలేరు.\nరోజుకు అయిదుసార్లు నమాజులు చేసే\nముస్లిములు తమ ప్రార్ధనల సమయంలో\nమసీదు బయట ఊరేగింపులు బాజాభజంత్రీ\nలతో వెళితే సహించలేరు. మొహర్రం\nపండగనాడు హిందువుల పండగ ఏదైనా\nవస్తే తప్పక గలాటా ఉంటుంది. చాంద్ర\nమానం ప్రకారం వచ్చే మొహర్రం ఏ యేడు\nఏ తేదీన వచ్చేది చెప్పటం కష్టం.\nఇలాటి కారణాల పట్ల హత్యలు జరగ\nవలిసినంత కారణ మేమీ లేదు. కాని\nఅవతల బ్రిటిషువాళ్ళు విభజించి పాలించే\nనీతిని పాటించి, మత కలహాలు ఎగదోసి,\nమతహత్యలకు బాగా దోహదం చేశారు.\nఉభయ పక్షాలా క్షుద్రులకు ప్రాముఖ్యమూ,\nనాయకత్వమూ లభించింది. వాళ్ళకు\nస్వాతంత్య్ర పోరాటంతో గాని, ప్రజలను\nఉద్ధరించటంతో గాని నిమిత్తం లేదు;\nమతోన్మాదం ప్రజలలో రెచ్చగొట్టి రాజకీ\nయోద్యమాన్ని నీరు కార్చటమే ఈ క్షుద్ర\nనాయకుల పని. వాళ్ళు దేశంలోని మత\nసఖ్యతా సుహృద్భావాలకు విలయిన చోట\nనల్లా అగ్గి పెట్టేశారు.\nభారతదేశంలో హిందువులు ధనిక\nవర్గమూ, ముస్లిములు పేద వర్గమూ అని\nస్థలంగా చెప్పవచ్చు. బెంగాలులో జమీం\nదార్లు హిందువులు, రైతులు ముస్లిములు.\nపంజాబు సింధు రాష్ట్రాలలో వడ్డీ వ్యాపా\nహిందూపులు, రుణగ్రస్తులు\nముల అలాటి చోట్ల ముస్లిములను\nహిందువుల పైకి రెచ్చగొట్టటం తేలిక. మత\nకలహాల వ వల్ల ముస్లిములు ధనిక వర్గం\nఎలాగూ కారు, కాని జాతీయోధ్యమానికి\nదెబ్బ తగలటం ఖాయం.\nప్రజాసామాన్యంలో వారికి పలుకుబడి\nలేదు. ముస్లిము మతవాదుల ధాటికి వాళ్ళు\nతట్టుకోలేరు. అయినా ఆరంభంలో వాళ్ళు\nమతవర్ణాల సామరస్యం కోసం తీవ్రంగానే\nకృషి చేశారు.\n1924 లో కాంగ్రెసు అధ్యక్షుడుగా\nఉండిన మహమ్మదలీ, గాంధీజీ మూడు\nవారాల నిరశనవ్రత మప్పుడు, ఢిల్లీలో\nయూనిటీ కాన్ఫరెన్స్ \" ఒకటి జరిపాడు.\nసామరస్యం \"కోసం విశ్వప్రయత్నాలు\nగాయి, కాని ఏ సమస్యా పరిష్కారమయే\nమార్గం ఏర్పడలేదు.\nఢిల్లీ ఐఖ్యతా సమావేశం ముగిసింది"
    },
    {
        "story_id": "1966_04_02",
        "chunk_id": "1966_04_02_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "నెహ్రూకథ",
        "author": "చందమామ బృందం",
        "normalized_genre_code": "BIOGRAPHY",
        "content_type": "STORY",
        "keywords": [
            "నెహ్రూ",
            "స్వరాజిస్టులు",
            "గాంధీజీ",
            "కాంగ్రెస్",
            "మత కలహాలు"
        ],
        "language": "TELUGU",
        "text": "ఢిల్లీ ఐఖ్యతా సమావేశం ముగిసింది\nలేదో అలహాబాదులో హిందూ ముస్లిము\nకొట్లాటలు చెలరేగాయి. ఢిల్లీ నుంచి జపా\nహరు అలహాబాదుకు అతివేగంగా వచ్చి\nచేరాడు. అప్పటికీ కొట్లాటలు ఉడు\nపోయాయి. వాటి తాలూకు విషం\nశాశ్వతంగా మిగిలిపోయింది."
    },
    {
        "story_id": "1966_04_03",
        "chunk_id": "1966_04_03_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "నవాబునందిని - 9",
        "author": "దామోదరముఖర్జీ",
        "normalized_genre_code": "HISTORICAL_STORY",
        "content_type": "STORY",
        "keywords": [
            "ఉస్మాన్ ఖాన్",
            "ఆయషా",
            "జగతసింహుడు",
            "పోరాటం",
            "పఠానులు"
        ],
        "language": "TELUGU",
        "text": "ముణిగిపోయిన ఓడలో నుంచి' బయట\nపడినవాళ్ళను రక్షించేందుకు ఇతర\nపడవలలోవాళ్ళు చాలా మంది సదిలోకి\nదూకారు. ఉస్మానాఖాన్ కూడా నీటిలో ముణి\nగాడు. చాలా సేపయాక అతను పైకి\nతేలాడు గాని, ఏదో బరువు తనను నీటిలోకి\nలాగుతున్నట్టు కనిపించాడు. ఒక పడవ\nఅతని సమీపానికి వచ్చింది గాని, అందులోకి\nఎక్కడం అతనికి సాధ్యంగా కనబడలేదు.\nపడవలో వాళ్ళొక బట్ట కొనను కిందికి\nజార్చగా అతను దాన్ని పట్టుకున్నాడు.\nఅతన్ని మెల్లిగా పైకి లాగారు. అతని\nవెంబడి ఆయషా కూడా పైకి వచ్చింది.\nఆమెలో ఏమాత్రమూ చైతన్యం లేదు.\nఅయితే అయషా చావలేదు. ఆమె కోలు\nకుని మామూలు మనిషి కావటానికి చాలా\nకాలం పట్టింది. కాశ్మీరుబేగం నిద్రాహారాలు\nలేకుండా ఆమెకు శు శ్రూ ష చేసింది.\nఎప్పుడూ తాగి తందనాలాడే సులేమానాఖాన్\nకూడా ఆయషా దుస్థితి చూసి దిగులుపడి,\nతాగటం మరిచిపోయి, ఆమె స్వస్థత\nగురించి ఆందోళన చెందాడు.\nఇక ఉస్మాన్ సంగతి వేరే చెప్పనవ\nసరం లేదు. అతను రాత్రింబగళ్ళు\nఆయషా గది నానుకుని ఉన్న వసారాలో నే\nఉండేవాడు.\nఆయషాకు క్రమంగా స్వస్థత చేకూరింది.\nఆమె పక్కమీది నుంచి లేచి ఇటూ అటూ\nకదిలే స్థితికి వచ్చింది. ఒకనా డామె\nఉస్మాన్ను తన గదిలోకి పిలిచింది. గదిలో\nఆమె తప్ప ఇంకెవరూ లేరు. ఆమె మంచం\nతప్ప కూర్చోవటాని కక్కడ మరొక ఆసనం\nకూడా లేదు. ఆయషా అనుమతితో\nఆ మంచం మీదనే ఉస్మాన్ కూడా ఒక\nపక్క కూర్చున్నాడు.\nఉస్మాన్ అనుమతి లేకుండా తాను\nదూరదేశం వెళ్ళినందు కామె క్షమాపణ\nచెప్పుకున్నది..\n\"నువ్వు చెయ్యగూడని పని చేసినట్టు\nనే నెన్నడూ అనుకోలేదు. నువ్వు తిరిగి\nరాగానే నా శరీరంలో మళ్ళీ ప్రాణాలు\nప్రవేశించి నట్టయింది. క్షమాపణ అనవ\nసరం,” అన్నాడు ఉస్మాన్.\n\" నేను లేని సమయంలో మన\nఅదృష్టం తారుమారై పోయింది. అందుకు\nనువు చింతిస్తున్నావా?”\n\"నువు వెళ్ళావు, అదృష్టం కూడా వెళ్ళి\nపోయింది.”\n\"అందు కేమీ ఉపాయం లేదా?”\n\"నువు నా క్షేమం కోరితే ఉపాయాల\nకేం తక్కువ ?”\n\"నా సుఖదుఃఖాలు నీ పైనే ఆధారపడి\nఉన్నాయని ఎరగవా ?”\n\" ఎరగటం వల్లే ఈ బొందెలో ప్రాణాలు\nనిలుపుకుని ఉన్నాను. కాని, కష్టకాలంలో\nనన్నెలా విడిచి వెళ్ళిపోయావు?”\n\"ఈ సంగతి నీవు నన్నడగకుండా ఉంటే\nబాగుండేది. యువరాజు జగతసింహుణ్ణి\nచెర విడిపింతామని వెళ్ళాను. ముందు"
    },
    {
        "story_id": "1966_04_03",
        "chunk_id": "1966_04_03_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "నవాబునందిని - 9",
        "author": "దామోదరముఖర్జీ",
        "normalized_genre_code": "HISTORICAL_STORY",
        "content_type": "STORY",
        "keywords": [
            "ఉస్మాన్ ఖాన్",
            "ఆయషా",
            "జగతసింహుడు",
            "పోరాటం",
            "పఠానులు"
        ],
        "language": "TELUGU",
        "text": "చెర విడిపింతామని వెళ్ళాను. ముందు\nపాట్నాకూ, తరవాత ఆగ్రాకూ వెళ్ళాను.”\n\"నా కా సంగతి తెలియవే తెలియదు.\nనీ ప్రయత్నం ఒక విధంగా నాకూ అను\nకూలమే.” అన్నాడు ఉస్మాన్.\n\"2?”\n\"జగతసింహుణ్ణి చంపటం నా జీవితా\nశయంగా పెట్టుకున్నాను. అతను యావజ్జీవ\nకారాగృహ వాసం చేసి అక్కడే మరణిస్తే\nనా కోరిక నెరవేరే అవకాశం ఉండేదికాదు.\nఅతన్ని నువు విడిపించటం నాకు సహాయం\nచెయ్యటమే. మొహం తిప్పేసుకున్నావేం?\nనా మాటలు నీకు కష్టంగా ఉన్నాయా?”\n\"లేదు. నన్ను దేవు డెందుకు సృష్టించి\nఉంటాడా అని ఆలోచిస్తున్నాను. నా వల్ల\nకలహద్వేషాలు తప్ప మరేమీ కలగలేదు.\nనీ వంటి ఉత్తమ పురుషుడు నా కోసం\nలోలోపల దహించుకుపోతున్నాడు.!”\n\"అలా దహించుకు పోవటం నా కానం\nదమే. నాకు నువు దగ్గిరలో ఉంటే అంతే\nచాలు,” అన్నాడు ఉస్మాన్.\n\"నా మూలాన బాధపడుతూ కూడా\nనన్ను చావకుండా ఎందుకు కాపాడతావు?”\n\"జగతసింహుడు కారాగృహంలో ఉన్నా\nడంటే దేశం కాని దేశానికి పరిగెత్తావే, నువు\nచచ్చిపోతే నాకు పిచ్చిఎత్తిపోదా ?”\n\"ఉస్మాన్, నిన్ను వేడుకుంటాను.\nనీ మనసు నా పై నుంచి మళ్ళించి కర్త\nవ్యానికి పూనుకో. వీరుడివి, యోధుడివి,\nసాహసివి -యుద్ధంలో నీ ప్రతాపం\nచూపించి, సామ్రాజ్యాన్ని గెలుచుకో.”\nఉస్మాన్ను తాను పెళ్ళాడే అదృష్టం\nలేదు గాని, అతని వెంటనే ఉండి, అతని\nకష్టసుఖా లన్నిటిలోనూ భాగం పంచుకోవ\nటానికి తనకు అభ్యంతరం లేదనీ, అతని\nసమస్త యత్నాలలోనూ భాగస్వామిగా\nఉంటాననీ ఆయషా అన్నది. ఆమె అలా\nసహకరిస్తే తాను పోయిన రాజ్యాన్ని తిరిగి\nసంపాదించుకునే ప్రయత్నాలను ఉత్సా\nహంతో చేస్తానని ఉస్మాన్ అన్నాడు...\nజగతసింహుడికి కారాగార విముక్తి\nలభించింది. మానసింహుడి ప్రతిష్ఠకు\nభంగం కలగలేదు. అక్బరుపాదుషా ఉత్త\nరువు పై జగతసింహుణ్ణి విడుదల చేశారు.\nఅతను రాజోచితమైన దుస్తులు ధరించి\nసభాభవనానికి వెళ్ళి, తన తండ్రికి నమ\nస్కారం చేసి, క్షమాపణ వేడాడు.\n\"నాయనా, నీ తప్పు అన్నిటినీ అక్బరు\nపాదుషా వారు క్షమించారు,” అన్నాడు\nమానసింహుడు.\nజగతసింహుడు కారాగార విముక్తి\nపొందటమే గాక, మానసింహుడి స్థానంలో\nబెంగాలు, బిహారు, ఒరిస్సాలకు సుబేదా\nరుగా కూడా నియోగించబడ్డాడు. మానసిం\nహుణ్ణి రావలిసిందని పాదుషా ఆజ్ఞాపిం\nచాడు. ఆ తరవాత మానసింహుణ్ణి ఏ పనికి\nనియోగిస్తారో తెలియదు.\nతండ్రి ఆజ్ఞ ప్రకారం జగతసింహుడు\nతన తండ్రి ఖాళీ చేసిన సింహాసనం పైన\nకూర్చున్నాడు. సభికులందరూ కొత్త సుబే"
    },
    {
        "story_id": "1966_04_03",
        "chunk_id": "1966_04_03_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "నవాబునందిని - 9",
        "author": "దామోదరముఖర్జీ",
        "normalized_genre_code": "HISTORICAL_STORY",
        "content_type": "STORY",
        "keywords": [
            "ఉస్మాన్ ఖాన్",
            "ఆయషా",
            "జగతసింహుడు",
            "పోరాటం",
            "పఠానులు"
        ],
        "language": "TELUGU",
        "text": "కూర్చున్నాడు. సభికులందరూ కొత్త సుబే\nదారుకు అభివందన చేశారు.\nసభ ముగియగానే తండ్రికొడుకు లిద్దరూ\nఇంటికి వెళ్ళారు. అక్కడ ఊర్మిళాదేవి\nమందిరంలో జగతసింహుడు తిలోత్తమను\nతిరిగి కలుసుకున్నాడు. తనను విమల\nఊర్మిళాదేవి వద్దకు తీసుకురావటమూ,\nఊర్మిళాదేవి తనను ఆదరించి, వెంట\nఉంచుకోవటమూ మొదలైన విషయా లన్ని\nటినీ తిలోత్తమ తన భర్తకు తెలియజేసింది.\nమానసింహుడు పాట్నాను సపరివారంగా\nవదిలి ఆగ్రాకు పోతూ, జగతసింహుడికి\nతోడుగా అతని తమ్ముడైన మహాసింహుణ్ణి\nఉంచి వెళ్ళాడు. అయితే తిలోత్తమ వైపు\nవాళ్ళు విమలా, ఆస్మానీ, లక్ష్మణ్, దిగ్గ\nజుడూ పాట్నాకు వచ్చారు.\nజగతసింహుడి రాజ్య పరిపాలన కొంత\nకాలంపాటు ప్రశాంతంగా సాగింది. అతనికి\nజీవితం ఆనందమయంగా గడిచింది. కాని\nతరవాత రామచంద్రదేవుడి నుంచి ఒక\nదుర్వార్త వచ్చింది; ఉస్మానాఖాన్ యుద్ధ\nసన్నాహాలు మళ్ళీ ఆరంభించాడట. ఒరి\nస్సాలో మళ్ళీ అశాంతి చెలరేగుతుంది\nకాబోలునని జగతసింహుడు విచారించాడు.\nత్వరలోనే మరొక వార్త వచ్చింది.\nఉస్మాన్ పూరీని ఆక్రమించాడు. రామ\nచంద్రదేవు డింకొక దుర్గానికి పారిపోయి\nతల దాచుకున్నాడు.\nమళ్ళీ తలఎత్తిన పఠానులను నాశనం\nచెయ్యటం తన విధిగా భావించి మహాసిం\nహుడు గొప్ప సేనను తీసుకుని ఒరిస్సాకు\nవెళ్ళాడు. భద్రకు దగ్గిరలోనే ఉభయ\nసైన్యాల మధ్యా అతిభయంకరమైన\nయుద్ధం జరిగింది.\nఉస్మాన్ అమితోత్సాహంతో యుద్ధం\nచేసి, మొగలాయీ సేనలను ఘోరంగా\nఓడించాడు. పారిపోతున్న తన సైనికుల\nవెంట మహాసింహుడు కూడా వెనక్కు\nమళ్ళవలిసి వచ్చింది.\nవారు. ఒరిస్సా లాగే బెంగాలు కూడా\nపఠానుల వశ మవుతుందని అనుకున్నారు.\nఆయషా సంతోషానికి మేరలేదు. ఆమె\nఆయుధాలు పట్టి యుద్ధరంగంలో పోరాటం\nమినహాగా యుద్ధక్రమంలో పూర్తి పాత్ర\nనిర్వహించింది. ఉస్మానఖాన్ పొందిన\nఉత్సాహం ఇంతా అంతా కాదు. అతన్ని\nఎదట పడి జయించటం తన వల్ల కాదని\nజగతసింహుడు నిశ్చయించుకు ని,\nఉస్మాన్ను చంపే ఉపాయాలాలోచించ\nసాగాడు. చివర కొక ఉపాయం దొరికింది.\nవర్థమానాన్ని జయించినట్టయితే\nబెంగాలుదేశ మంతా ఉస్మాన్ చేతికిందికి\nవస్తుంది. మందారణ దుర్గం స్వాధీనపరచు\nకుని దాన్ని సైనిక శిబిరంగా వాడు\nకున్నట్టయితే వర్ధమానాన్ని జయించటం\nతేలిక. అందుచేత ఉస్మా-న్ కొంత\nసైన్యాన్ని మందారణ దుర్గం పైకి పంపాడు.\nఆ సమయంలో జగతసింహుడు వర్ధమానం\nలోనే ఉన్నాడు. ఆ సంగతి ఉస్మాన్కు\nతెలుసు. జగతసింహుడు ఎప్పుడైనా తన\nఅత్తవారి ఇల్లయిన మందారణకు వస్తా\nడేమో చూస్తూ ఉండమనీ, అతన్ని ప్రాణా\nలతో పట్టుకుని తన వద్దకు తీసుకు రమ్మనీ"
    },
    {
        "story_id": "1966_04_03",
        "chunk_id": "1966_04_03_04",
        "chunk_index": 4,
        "year": 1966,
        "month": 4,
        "source_path": "1966/చందమామ_1966_04.json",
        "title": "నవాబునందిని - 9",
        "author": "దామోదరముఖర్జీ",
        "normalized_genre_code": "HISTORICAL_STORY",
        "content_type": "STORY",
        "keywords": [
            "ఉస్మాన్ ఖాన్",
            "ఆయషా",
            "జగతసింహుడు",
            "పోరాటం",
            "పఠానులు"
        ],
        "language": "TELUGU",
        "text": "లతో పట్టుకుని తన వద్దకు తీసుకు రమ్మనీ\nఉస్మాన్ తన సైనికులకు చెప్పిపెట్టాడు.\nఉస్మాన్ సైనికులు మందారణ దుర్గ\nప్రాంతపు అరణ్యాలలో దాగి ఉండి జగత\nసింహుడి రాక కోసం నిరీక్షించారు, కాని\nఅతను రాలేదు. అతను కొద్ది మంది సైనికు\nలను తీసుకుని, కాలిబాటల వెంట ఒరిస్సా\nవేపుగా బయలుదే రాడు. ఎలాగైనా\nఉస్మాన్ను చుట్టుముట్టి చంపెయ్యాలని\nఅతని ఉద్దేశం. అలాటి ఉద్దేశమే ఉస్మాన్కు\nకూడా ఉండటం చేత అతను కూడా కొద్ది\nమంది సైనికులను తీసుకుని జగతసింహుడి\nకోసం కారాడుతూ తిరగసాగాడు.\nఒక రోజు జగతసింహుడికి ఉస్మాన్\nఆచోకీ తెలిసింది. అతను కొద్ది మంది సైనికు\nలతో సువర్ణరేఖా నదీ తీరానికి దగ్గిరలో\nఉన్నాడు. వెంటనే జగతసింహు డక్కడికి\nతన సైనికులతో సహా బయలుదేరాడు.\nజగతసింహుడి రాక పసిగట్టి ఉస్మాన్,\nతనకు యుద్ధకాంక్ష లేనట్టు గుర్తుగా ఒక\nసైనికుడికి తెల్లజెండా ఇచ్చి జగతసింహుడి\nకెదురు పంపాడు. తెల్లజెండా తెచ్చినవాడు\nజగతసింహుడితో, \"మీ మా సైనికుల\nమధ్య యుద్ధం వల్ల ప్రయోజనమేమీ\nఉండదు. ఉభయ పక్షాల వారి ఉద్దేశాల\nననుసరించి మీరూ, మా నవాబుగారూ\nద్వంద్వయుద్ధం చేసుకోవటం మంచిదని\nమా నవాబుగారు చెప్పమన్నారు,”\nఅన్నాడు. జగతసింహుడు తన సమ్మతి\nఉస్మాన్కు అందజేశాడు. ఉస్మాన్ ఆయు\nధాలు ధరించి వచ్చాడు.\nఇద్దరూ కలియబడి భయంకరంగా\nయుద్ధం చేశారు. ఉభయ పక్షాల సైనికులూ\nఎడంగా నిలబడి ఆ యుద్ధాన్ని చూశారు.\nఇద్దరూ కొంత గాయపడ్డారు, కాని ఒక\nదశలో ఉస్మాన్ బల్లెం కూడా జగతసింహు\nడికి దొరికింది. అతనా బల్లాన్ని ఉస్మాన్\nతలకు గురిచేసి బలంగా విసిరాడు. దాని\nతాకిడికి ఉస్మాన్ తల తిరిగిపోయి, కళ్ళు\nచీకట్లు కమ్మి, నిశ్చేష్టుడై నిలబడ్డాడు.\nఆ క్షణంలో జగతసింహుడు తన వద్ద వున్న\nరెండో బల్లాన్ని ఉస్మాన్ వక్షానికి' గురిచేసి\nబలం కొద్దీ విసిరాడు.\nదానితో ఉస్మాన్ ఆ క్షణంలోనే చచ్చి\nఉండవలిసింది. కాని ఆయషా, సాక్షాత్క\nరించిన దేవత లాగా ఉస్మాన్కు అడ్డంగా\nవచ్చింది. అందరూ ఒక్కసారిగా కేక\nపెట్టారు. ఆ కేకతో ఉస్మాన్ చైతన్యవంతుడై\nచూసే సరికి బల్లెం ఆయపా వీపులోకి\nగుచ్చుకుపోయి ఉన్నది. అది గమనించిన\nజగతసింహుడు నిలువునా కంపిస్తూ,\nచేతులు పై కెత్తాడు.\nఆయషా ప్రాణాల ను కాపాడటానికి\nవైద్యులు వచ్చారు గాని వారి వల్ల ఏమీ\nకాలేదు. ఆయేషా ఆఖరుసారిగా ఉస్మాన్కూ\nజగతసింహుడికి వీడ్కోలు చెప్పి కన్ను\nమూసింది."
    },
    {
        "story_id": "1966_04_03",
        "chunk_id": "1966_04_03_05",
        "chunk_index": 5,
        "year": 1966,
        "month": 4,
        "source_path": "1966/చందమామ_1966_04.json",
        "title": "నవాబునందిని - 9",
        "author": "దామోదరముఖర్జీ",
        "normalized_genre_code": "HISTORICAL_STORY",
        "content_type": "STORY",
        "keywords": [
            "ఉస్మాన్ ఖాన్",
            "ఆయషా",
            "జగతసింహుడు",
            "పోరాటం",
            "పఠానులు"
        ],
        "language": "TELUGU",
        "text": "మూసింది.\nజగతసింహుడు తల వంచుకుని కన్నీరు\nకార్చాడు. ఉస్మాన్ కంటి వెంట నీరు కార్చ\nలేదు. ఒక్క నిట్టూర్పు కూడా విడవలేదు;\nఅతని నోట మాట కూడా రాలేదు.\nఉస్మాన్ ఉత్సాహశక్తులూ, పఠానుల\nభవిష్యత్తూ ఆయాషాతోనే అంతరించాయి.\nఒరిస్సా మొగలాయీల వశమయింది.\nభారత దేశంలో పఠానుల సామ్రాజ్యమే\nఅంతమైపోయింది.\n(అయిపోయింది)"
    },
    {
        "story_id": "1966_04_04",
        "chunk_id": "1966_04_04_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "కృతఘ్నురాలు",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బోధిసత్వుడు",
            "కృతఘ్నత",
            "పాము",
            "సింహం",
            "పక్షి",
            "విక్రమార్కుడు"
        ],
        "language": "TELUGU",
        "text": "పట్టు వదలని విక్రమార్కుడు చెట్టు వద్దకు\nతిరిగి వెళ్ళి, చెట్టు పై నుంచి శవాన్ని దించి\nభుజాన వేసుకుని, ఎప్పటిలాగే మౌనంగా\nశ్మశానం కేసి నడవసాగాడు. అప్పుడు శవం\nలోని బేతాళుడు, \" రాజా, నీవు పడే\nఈ శ్రమ మరెవరికొరకో అయి ఉంటుందని\nనా నమ్మకం. అందుచేత నిన్ను చూస్తే\nనాకు ఒక బోధిసత్వుడి కథ జ్ఞాపకం\nవస్తున్నది. శ్రమతెలియకుండా ఉండ\nగలందులకు నీకు ఆ బోధిసత్వుడి కథ\nచెబుతాను విను,” అంటూ ఈ విధంగా\nచెప్పసాగాడు :\nఒక అరణ్యంలో బోధిసత్వుడు తపస్సు\nచేసుకుంటూ అరణ్యమంతా తిరిగి,\nఆపదలో ఉండే మృగాలనూ, పిశాచాలనూ\nసైతం కాపాడుతూ ఉండేవాడు. ఒక నా\nడతను అరణ్యంలో అలా తిరుగుతూండగా\nఒక పెద్ద బావిలో నుంచి ఒక స్త్రీ ఆక్రం\nదనం వినపడింది. బోధిసత్వుడు అందులోకి\nచూసే సరికి అతనికి ఒక స్త్రీ మాత్రమే\nగాక, ఒక సింహమూ, ఒక పామూ, ఒక\nబంగారుకుచ్చుపిట్టా కూడా కనిపించాయి.\n\"బాబూ, నలుగురు ప్రాణులం.\nఈ బావిలో పడ్డాం. మమ్మల్ని బయటికి\nతీసి కాపాడు,” అని ఆ స్త్రీ బోధిసత్వుణ్ణి\nప్రార్థించింది.\n\"మీరు పడటంలో అర్ధం ఉన్నది,\nకాని ఎగిరిపోగల ఆ పిట్ట బావిలో ఎలా\nపడింది?” అని బోధిసత్వు డడిగాడు.\n\"కిరాతులు వేసిన ఉచ్చులో దాని\nకాళ్ళు ఇరుక్కుపోయాయి. అందుచేత అది\nఇప్పు డెగరలేదు,” అన్నది స్త్రీ.\nబోధిసత్వుడు గడ్డితో తాడు పేని బావి\nలోని నలుగురు ప్రాణులనూ పైకి తీశాడు.\nనలుగురూ మనుష్యభాషలో మాట్లాడుతూ\nఉండటం గమనించి అతను, \"మీ రెవరు?\nమీ కథ ఏమిటి?” అని అడిగాడు.\nసింహం ఇలా చెప్పింది :\nహిమాలయాలలో వైదూర్యశృంగ మనే\nనగరంలో పద్మవేగుడనే విద్యాధరుడికి\nవజ్రవేగుడనే కొడుకుండే వాడు. వాడు\nఅహంకారి కావటం చేత అందరితోనూ\nవిరోధం పెట్టుకున్నాడు. తండ్రి వాడితో\nవేగలేక, వాణ్ణి సింహం కమ్మని శపించి,\nవాడి కెవరు ఉపకారం చేస్తారో వారికి\nప్రత్యుపకారం చేసిన మీదట శాపం పోతుం\nదని చెప్పాడు.\n\"మహానుభావా, నువు నా కీ ఉపకారం\nచేశావు. నీకు నా అవసరం కలిగినప్పుడు\nస్మరించావంటే నేను వచ్చి నీకు ప్రత్యుప\nకారం చేసి, శాపవిముక్తుణ్ణి అవుతాను,”\nఅని చెప్పి, సింహం వెళ్ళిపోయింది.\nతరవాత పక్షి తన కథ ఇలా చెప్పింది :\nవజ్రదంష్ట్రుడనే విద్యాధర రాజుకు\nఅయిదుగురు కూతుళ్ళ తరవాత రజత\nదంష్ట్రుడనే కొడుకు పుట్టాడు. ఒకనాడు"
    },
    {
        "story_id": "1966_04_04",
        "chunk_id": "1966_04_04_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "కృతఘ్నురాలు",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బోధిసత్వుడు",
            "కృతఘ్నత",
            "పాము",
            "సింహం",
            "పక్షి",
            "విక్రమార్కుడు"
        ],
        "language": "TELUGU",
        "text": "దంష్ట్రుడనే కొడుకు పుట్టాడు. ఒకనాడు\nవాడి పెద్ద అక్క గౌరీదేవి ముందు పింజ\nరక మనే వాద్యాన్ని వాయిస్తూ ఉండగా,\nవాడు కొంటెతనంగా దాన్ని లాగేసుకు\nపోయాడు. ఆమె వాణ్ణి పక్షిగా పుట్టమని\nశపించి, వాడికి ఉపకారం చేసిన వారికి\nప్రత్యుపకారం చేసినప్పుడు శాపం తీరుతుం\nదని చెప్పింది.\n\"నేనే అలా శాపం పొందినవాణ్ణి. నీకు\nఅవసరం పడ్డప్పుడు నన్ను తలుచుకుంటే\nనేను వచ్చి నీకు ప్రత్యుపకారం చేసి శాప\nవిముక్తి పొందుతాను,” అని చెప్పి పక్షి\nవెళ్ళిపోయింది.\nతరవాత పాము ఇలా చెప్పింది :\nకశ్యపాశ్రమంలో ఒక మునికుమారు\nదుండేవాడు. వాడి కొక స్నేహితుడుండే\nవాడు. ఒకరోజున తన స్నేహితుడు కొల\nనులో స్నానంచేస్తూండగా, గట్టున కూర్చుని\nఉన్న మునికుమారుడు తన సమీపంలోకి\nఒక పాము రావటం చూసి, మంత్రంతో\nదాన్ని కట్టేశాడు. తరవాత స్నానంచేస్తున్న\nవాడు కొలనులో నుంచి ఒడ్డుకు వచ్చి,\nదగ్గిరలోనే భయంకరమైన పామును\nచూసి, భయపడి మూర్ఛపోయాడు. మూర్ఛ\nతెలిసినాక వా డా మునికుమారుణ్ణి పామై\nపుట్టమని శపించి, ఉపకారికి ప్రత్యుపకారం\nచెయ్యటమే శాపాంతంగా చెప్పాడు.\n\" నేనే అలా శాపం పొందిన ముని\nకుమారుణ్ణి. నీకు నా వల్ల ఉపకారం\nకావలిసినప్పుడు నన్ను స్మరించినట్టయితే\nనేను వచ్చి నీ పని తీర్చి శాపం నుంచి\nవిమోచనం పొందుతాను,\" అని చెప్పి\nపాము పెళ్ళిపోయింది.\nఆఖరుకు స్త్రీ తన వృత్తాంతం బోధి\nసత్వుడికి చెప్పింది. ఆమె ఒక క్షత్రియ\nయువకుడి భార్య. ఆ యువకుడు రాజు\nవద్ద కొలువుండేవాడు. తన భార్య శీలం\nమంచిది కాదని తెలిసి అతను ఆమెను\nశిక్షించ నిశ్చయించాడు. అవినీతిపరురా\nలైన ఆ భార్యకు ఈ సంగతి దాసీదాని\nద్వారా తెలిసింది. భర్త తనను ఏంచేస్తాడో\nనని భయపడి ఆమె ఇంటి నుంచి పారి\nపోయి, రాత్రివేళ చీకటిలో, ఆ నూతిలో\nపడింది. తన వృత్తాంతం ఈ విధంగా చెప్పి\nఆ స్త్రీ తనదారిన తాను వెళ్ళిపోయింది.\nఆ స్త్రీతో మాట్లాడిన ఫలితంగా బోధి\nసత్వుడికి అరణ్యంలో కందమూల ఫలాలు\nదొరకకుండా పోయాయి. అతను ఆకలితో\nఅలమటించుతూ సింహాన్ని తలుచు\nకున్నాడు. వెంటనే సింహం వచ్చి, అతనికి\nలేళ్ళమాంసం తెచ్చిపెట్టి ఆకలి తీర్చి, శాప\nవిమోచనం పొంది, విద్యాధర రూపంతో\nతన లోకానికి వెళ్ళిపోయింది.\nమాంసభక్షణ చెయ్యటం మూలాన\nబోధిసత్వుడి తపస్సుకు భంగం కలిగింది.\nఅతను మామూలు మనుష్యుల లాగే\nద్రవ్యంతో జీవించవలిసిన స్థితికి వచ్చాడు."
    },
    {
        "story_id": "1966_04_04",
        "chunk_id": "1966_04_04_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "కృతఘ్నురాలు",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బోధిసత్వుడు",
            "కృతఘ్నత",
            "పాము",
            "సింహం",
            "పక్షి",
            "విక్రమార్కుడు"
        ],
        "language": "TELUGU",
        "text": "ద్రవ్యంతో జీవించవలిసిన స్థితికి వచ్చాడు.\nఆ సమయంలో అతను పక్షిని తలుచుకోగా\nఅది వచ్చి, అతని అవసరం గ్రహించి,\nఎక్కడి నుంచో ఒక రత్నాభరణం గల\nపెట్టె తెచ్చి అతని కిచ్చి, \"దీనితో నీవు\nయావజ్జీవం సుఖంగా బతకవచ్చు\" అని\nచెప్పి, శాపవిముక్తి పొంది వెళ్ళిపోయింది.\nబోధిసత్వు డా నగలను అమ్ముకుందా\nమని, సమీపంలోనే ఉన్న గోత్రవర్ణన నగ\nరానికి వెళ్ళాడు. అక్కడ అతనికి వీధిలో\nఅతను రక్షించిన స్త్రీ యే ఎదురై,\n\"నేనిక్కడే ఉంటున్నాను. రాణిగా రు\nనన్ను పరిచారికగా పెట్టుకున్నారు,” అని\nచెప్పింది. అమాయకుడైన బోధిసత్వుడు\nఆమెకు తన వద్ద ఉన్న రత్నాభరణం\nచూపి, బంగారుకుచ్చుపిట్ట దానిని ఎక్కడి\nనుంచో తెచ్చి తన కిచ్చిందని చెప్పాడు.\nనీతిమాలిన ఆ\nతిరిగి వెళ్ళి\nఈ సంగతి రాణితో చెప్పింది. ఆ రత్నా\nభరణం రాణిగారిదే. అందుచేత రాణి\nఆ స్త్రీ వెంట తమ భటులను పంపి,\nబోధిసత్వుణ్ణి కట్టి తెప్పించింది.\nబోధిసత్వుడు నిజం చెప్పాడు. అది\nనిజమని రాజుకు తెలుసును, ఎందుకంటే\nపక్షి ఒకటి వచ్చి, రత్నాభరణం గల\nపెట్టెను ఎత్తుకుపోవటం రాణి స్వయంగా\nచూసింది. అయినప్పటికీ రాజు బోధి\nసత్వుణ్ణి విడిచిపుచ్చక, నిర్బంధంలో\nపెట్టించాడు.\nఖైదులో ఉండి బోధిసత్వుడు పామును\nతలుచుకున్నాడు. వెంటనే పాము వచ్చి,\nసంగతి తెలుసుకుని, \" నేను వెళ్ళే రాజు\nతలను చుట్టేస్తాను. నీవు వచ్చి వదలమన్న\nదాకా వదలను. ఆ రాజు నీకు అర్థరాజ్యం\nఇస్తేగాని సన్ను వదలమనకు,\" అని\nచెప్పింది. అది తిన్నగా వెళ్ళి, నిద్రపోతున్న\nరాజు తలకు చుట్టుకుని, దారుణంగా రాజు\nతలను తన శరీరంతో నొక్కసాగింది. ఎవ\nరైనా సమీపించినా, రాజు తనను వది\nలించుకోవటానికి ప్రయత్నించినా అది\nభయంకరంగా బుసకొట్టింది.\nరాజు పెద్ద ప్రమాదంలో పడిపోయి,\nతనను ఆ ప్రమాదం నుంచి కాపాడిన\nవారికి అర్థరాజ్య మిస్తానన్నాడు. కారా\nగృహంలో ఉన్న బోధిసత్వుడు,\nపామును వదిలించగల నని రాజుకు\nకబురు చేశాడు. రాజు బోధిసత్వుణ్ణి తన\nవద్దకు రప్పించి, తనను పాము నుంచి\nరక్షించినట్టయితే, అర్ధరాజ్యం ఇస్తానని\nమంత్రి పురోహితు లందరి సమక్షం లోనూ\nప్రమాణం చేశాడు.\nఅప్పుడు బోధిసత్వు డా పాముతో,\n\"రాజును వదిలిపెట్టు,” అన్నాడు. వెంటనే\nపాము రాజును వదిలిపెట్టి, శాపవిమోచనం\nపొంది మునికుమారుడుగా మారిపోయింది.\nరాజు బోధిసత్వుడికి తన అర్ధరాజ్యం\nఇచ్చేశాడు.\nబేతాళు డీ కథ చెప్పి, \" రాజా, నా కొక"
    },
    {
        "story_id": "1966_04_04",
        "chunk_id": "1966_04_04_04",
        "chunk_index": 4,
        "year": 1966,
        "month": 4,
        "source_path": "1966/చందమామ_1966_04.json",
        "title": "కృతఘ్నురాలు",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బోధిసత్వుడు",
            "కృతఘ్నత",
            "పాము",
            "సింహం",
            "పక్షి",
            "విక్రమార్కుడు"
        ],
        "language": "TELUGU",
        "text": "బేతాళు డీ కథ చెప్పి, \" రాజా, నా కొక\nసందేహం. బోధిసత్వుడి చేత ఉపకారం\nపొందిన నలుగురు ప్రాణులలోనూ ముగ్గురు\nహీనజన్ములు. అయినప్పటికీ వారు బోధి\nసత్వుడికి ప్రత్యుపకారం చేశారు; కాని\nఉత్తమజన్మ ఎత్తిన స్త్రీ అపకారం చేసింది.\nదీనికి కారణ మేమిటి? మానవుల కన్న\nహీన జాతులే ఉత్తములు కావటమా ?\nలేక శాపానికి ముందు వారివి గొప్ప జన్మలు\nకావటమా ? ఈ ప్రశ్నకు సమాధానం\nతెలిసి కూడా చెప్పకపోయావో నీ తల\nపగిలిపోతుంది,\" అన్నాడు.\nదానికి విక్రమార్కుడు, \" ఎంత గొప్ప\nజన్మలు కలవారై నా సింహమూ, పక్షి, పామూ\nదుష్ప్రవర్తన కారణంగానే శాపాలకు\nగురి అయాయి. అయితే శాపా లనుభవిం\nచటం వల్ల వాళ్ళ దోషాలు నశించాయి.\nస్త్రీ తన అవినీతికి శిక్ష అయినా పొందలేదు.\nఅందుచేత ఆమెలోని కల్మషం నశించ\nలేదు. అదీగాక ఉపకారికి ప్రత్యుపకారం\nచేస్తేగాని మిగిలిన ముగ్గురికీ శాప విమో\nచనం లేదు. స్త్రీ విషయంలో అలాటిది\nలేదు. ఆమె సత్ప్రవర్తన గలది అయితే\nఉపకారానికి బదులు చేసి ఉండును;\nఅలాంటిది కానందు వల్ల ఆమె బోధిసత్వు\nడికి అపకారమే చేసింది,” అన్నాడు.\nఈ విధంగా రాజుకు మౌనభంగం కలగ\nగానే బేతాళుడు శవంతో సహా మాయమై\nమళ్ళీ చెట్టెక్కాడు.\n— (కల్పితం)"
    },
    {
        "story_id": "1966_04_05",
        "chunk_id": "1966_04_05_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "దర్జీవాడి యుక్తి",
        "author": "బి. సూర్యనారాయణ",
        "normalized_genre_code": "HUMOR_STORY",
        "content_type": "STORY",
        "keywords": [
            "దర్జీ",
            "గులాబ్",
            "అక్బర్",
            "బీర్బల్",
            "యుక్తి",
            "దొంగతనం"
        ],
        "language": "TELUGU",
        "text": "ఒకనాడు అక్బరుపాదుషాతో కబుర్లాడుతూ,\nమాటల సందర్భాన బీర్బల్, \"కొన్ని\nవృత్తులవాళ్ళు మహాతెలివిగల వాళ్ళు.\nమనం ఎంత జాగ్రత్తగా ఉన్నా మోసం\nచేస్తారు,” అన్నాడు.\n\"జాగ్రత్తగా కని పెట్టి ఉంటే ఎలా\nమోసం చేస్తారు?” అన్నాడు పాదుషా.\n\" ఎంతమంది కాపలావాళ్ళను పెట్టినప్ప\nటికీ ఒక చిన్నం బంగారం కాజెయ్యగల\nకంసాలులనూ, మూరెడుగుడ్డ తస్కరించ\nగల దర్జీలనూ నే నెరుగుదును,” అన్నాడు\nబీర్బల్.\nపాదుషా ఈ మాట నమ్మలేక, \"నా\nదగ్గిర ఒక విలువగల సిల్కు తుంపున్నది.\nధానితో బేగమ్కు చోళీ కుట్టించి చూస్తాం.\nసిల్కు తుంపు చోళీకి హానీ హానీగా సరిపో\nతుంది. అందుచేత దర్జీవాడు అందులో\nనుంచి తస్కరించలేడు. అదీగాక వాడి పైన\nకాపలా పెడదాం. నీకు మంచి దర్జీ ఎవడైనా\nతెలుసా?” అని అడిగాడు.\n\"గులాబ్ అని దర్జీ ఒకడున్నాడు.\nవాడు మంచి పనిమంతుడూ, చురుకైన\nవాడూనూ. వాడు బేగమ్కు చోళీ కుట్టనూ\nగలడు, మీ సిల్కు తస్కరించనూ గలడు,”\nఅన్నాడు బీర్బల్.\n\"అయితే వాణ్ణి పిలిపించు, వాడి\nయుక్తి శక్తి పరీక్షింతాం,” అన్నాడు అక్బర్.\nబీర్బల్ దర్జీవాణ్ణి పిలిపించి, వాడికి\nసిల్కుగుడ్డ చూపించి, \"దీనితో బేగమ్\nసాహెబా వారికి చోళీ కుట్టగలవా?\" అని\nఅడిగాడు.\nదర్జీవాడు నమూనా కొలతలు చూసి,\nకుట్టగల నన్నాడు. దర్జీవాడు దివాణంలోనే\nపని పూర్తిచెయ్యాలన్నారు. వాడి కొక గది\nప్రత్యేకించారు. వాడు తన దర్జీ పరికరా\nలన్నిటినీ అక్కడికి తెప్పించుకుని, పని\nప్రారంభించాడు. పని చేసేటప్పుడు వాడి\nవెంబడి ముగ్గురు రాజోద్యోగులు హమేషా\nఉన్నారు. గదిద్వారం వద్ద ఇద్దరు విచ్చు\nకత్తుల వాళ్ళు కాపలా ఉన్నారు.\nదర్జీవాడు మూడు రోజులపాటు పని\nచేశాడు. ఇంకా చోళీ పూర్తికాలేదు. నాలుగో\nరోజు దర్జీవాడి కొడుకు ఇంటి నుంచి\nతండ్రిని చూడవచ్చి, \"నాన్నా, నువు\nఇంటికి రాక ఇవాళ నాలుగోరోజు, అమ్మ\nమండిపడుతోంది,” అన్నాడు.\n\"నోరుముయ్యరా, వెధవా. ఇది మన\nఇల్లు కాదు, రాజుగారి దివాణం,” అన్నాడు\nదర్జీవాడు.\n\"అయితే అయింది. నువెప్పుడొస్తావో\nచెప్పు,” అన్నాడు కొడుకు.\n\"ఇదిగో, ఈ చోళీ పని పూర్తికావాలి,”\nఅన్నాడు తండ్రి.\n\" రెండుగంటల్లో అయే దాన్ని నాలుగు\nరోజులు కుడుతున్నావా? ఏం దర్జీవి?”\nఅన్నాడు కొడుకు అమర్యాదగా.\n\"ఇది మీ అమ్మ చోళీ అనుకున్నావట్రా?\nబేగమా సాహెబా వారిది. నువు పిచ్చి పిచ్చిగా\nవాగక ఇంటికి పద. లేకపోతే 'మెడ విరుగు\nతుంది,” అన్నాడు దర్జీ.\nతండ్రికొడుకుల ఈ సంభాషణ"
    },
    {
        "story_id": "1966_04_05",
        "chunk_id": "1966_04_05_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "దర్జీవాడి యుక్తి",
        "author": "బి. సూర్యనారాయణ",
        "normalized_genre_code": "HUMOR_STORY",
        "content_type": "STORY",
        "keywords": [
            "దర్జీ",
            "గులాబ్",
            "అక్బర్",
            "బీర్బల్",
            "యుక్తి",
            "దొంగతనం"
        ],
        "language": "TELUGU",
        "text": "తండ్రికొడుకుల ఈ సంభాషణ\nవింటున్న అక్కడి వాళ్ళంతా విరగబడి\nనవ్వసాగారు.\n\" నేను పోను. నా మెడ ఎలా విరు\nస్తావో చూస్తాను,\" అంటూ దర్జీ కొడుకు\nవెటకారంగా నవ్వాడు.\nదర్జీకి మండిపోయింది. వాడు తన చెప్పు\nతీసుకుని కొడుకు మీద. కసిగా . విసిరాడు.\nదర్జీ కొడుకు దాన్ని తీసుకుని బయటికి\nపరిగెత్తాడు.\n\"వాణ్ణి పట్టుకోండి!” అని దర్జీ విచ్చు\nకత్తుల వాళ్ళకు కేకపెట్టాడు. కాని వాళ్ళు\nవినోదం చూస్తూ నవ్వారే గాని, దర్జీ కొడు\nకును పట్టుకోవటానికి ప్రయత్నించలేదు.\nఆ సాయంకాలానికి దర్జీ చోళీని పూర్తి\nచేసి, పాదుషాకు సమర్పించాడు. పాదుషా\nదాన్ని తీసుకుపోయి బేగము కిచ్చి, \"ఇలాటి\nచోళీ మరొకటి ప్రపంచంలో లేదు,”\nఅన్నాడు. దర్జీవాడి పనితనాన్ని బేగమ్\nచాలా ప్రశంసించింది.\nకొన్ని రోజులు గడిచాక బేగమ్ ఆ చోళీ\nధరించి నగరంలోకి వెళ్ళింది. ఒక చోట\nఆమె కొక స్త్రీ కనిపించింది; ఆ స్త్రీ కూడా\nతాను ధరించిన చోళీ లాటిదే ధరించి\nఉన్నది. ఆగ్రహంతో ఆమె రాజభవనానికి\nతిరిగి వచ్చి, \"నా చోళీ లాంటిది ప్రపం\nచంలో మరెక్కడా లేదంటిరే? ఎవరో\nసామాన్య స్త్రీ ఇలాటి చోళీయే తొడుక్కుని\nఈ సాయంకాలం నాకు కనబడింది,”\nఅన్నది పాదుషాతో.\n\"అసంభవం. నీ చోళీలాంటిదయి\nవుండదు,\" అన్నాడు పాదుషా.\n\"నా కళ్ళతో నేను చూస్తేనే!\nనా మాటలో నమ్మకం లేదా?\" అని\nబేగమ్ అడిగింది.\nబేగం చెప్పిన వి షయం దర్యాప్తు\nచేయించిన మీదట, దర్జీగులాబ్ భార్యకు\nకూడా బేగమ్ ధరించిన చోళీ లాటిదే\nఉన్నట్టు బయట పడింది. పాదుషా దర్జీనీ,\nవాడి భార్యనూ పిలిపించి, \"దుర్మార్గుడా,\nనన్నే మోసం చేస్తావా?” అని దర్జీని\nఅడిగాడు.\n\"ప్రభూ, నా వల్ల ఏ తప్పూ లేదు.\nనా మీద అంత మందిని కాపలా ఉంచారు\nగదా, నేను దొంగతనం ఎలా చేస్తాను?\"\nఅన్నాడు దర్జీ.\n\" అలా అయితే, బేగమ్కు కుట్టిన చోళీ\nలాంటిది నీ భార్య కెలా వచ్చింది?” అని\nపాదుషా అడిగాడు.\n\"మహాప్రభూ, గుడ్డ అదే, కాని నేను\nదాన్ని దొంగిలించ లేదు. జరిగిం దేమిటో\nతమరు చిత్తగించాలి. నేను నాలుగు\nరోజులపాటు ఇంటికి వెళ్ళకుండా దేవా\nణంలో పనిచేశాను. నన్ను పిలవటానికి\nవచ్చిన నా కొడుకు నలుగురి ఎదటా నాతో\nతూస్కారించి మాట్లాడసాగాడు. కోపం\nవచ్చి వాడి మీద పాదరక్ష విసిరాను.\nవాడు దాన్ని తీసుకుని పారిపోసాగాడు. కత్తి"
    },
    {
        "story_id": "1966_04_05",
        "chunk_id": "1966_04_05_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "దర్జీవాడి యుక్తి",
        "author": "బి. సూర్యనారాయణ",
        "normalized_genre_code": "HUMOR_STORY",
        "content_type": "STORY",
        "keywords": [
            "దర్జీ",
            "గులాబ్",
            "అక్బర్",
            "బీర్బల్",
            "యుక్తి",
            "దొంగతనం"
        ],
        "language": "TELUGU",
        "text": "వాడు దాన్ని తీసుకుని పారిపోసాగాడు. కత్తి\nరించగా మిగిలిన గుడ్డముక్కలు అందులో\nఉన్నాయని జ్ఞాపకం వచ్చి, వాణ్ణి పట్టుకో\nమని కేక పెడితే కాపలావాళ్ళు నా మాట\nవిన్నారు కారు. నే నింటికి వెళ్ళి చూసు\nకుంటే పాదరక్షలో గుడ్డముక్కలు కనిపించ\nలేదు. దాన్ని చోళీగా కుట్టించుకుని\nనా భార్య తొడుక్కోగా ఈ సాయంకాలమే\nచూశాను. నా భార్య తొడుక్కోక పోయినట్ట\nయితే దాన్ని తమకు తప్పక ఇచ్చేసి\nఉందును. ప్రభువులు తొడిగి విడిచినవి.\nమేము కట్టుకోవలసిన వాళ్ళమే గాని,\nమేము విడిచినవి ప్రభువు లెలా తాకు'\nతారు? నా వల్ల తప్పుంటే తల తీయిం\nచెయ్యండి,” అన్నాడు దర్జీవాడు.\nవాడి యుక్తికి పాదుషా ఆశ్చర్య\nపోయాడు. ఆ దర్జీది కూడా బీర్బల్\nజన్మస్థలమేనని తెలిశాక పాదుషాకు వాడి\nమోసం చూసి సంతోషం కూడా కలిగింది.\nఆయన ఆ దర్జీదంపతులకు బహుమానా\nలిచ్చి పంపేశాడు."
    },
    {
        "story_id": "1966_04_06",
        "chunk_id": "1966_04_06_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "శక్తివేగుడు - 1",
        "author": "కథాసరిత్సాగరం",
        "normalized_genre_code": "FOLK_TALE",
        "content_type": "STORY",
        "keywords": [
            "శక్తివేగుడు",
            "కనకరేఖ",
            "కనకపురి",
            "సత్యవ్రతుడు",
            "సాగర ప్రయాణం",
            "పరీక్ష"
        ],
        "language": "TELUGU",
        "text": "ఒకప్పుడు వర్థమానపురాన్ని పరోపకారి\nఅనే రాజు పాలించేవాడు. ఆయనకు\nకనకరేఖ అనే కూతురుండేది. ఆమె\nఅసాధారణ సౌందర్యవతి. ఆమెకు పెళ్ళి\nఈడు వచ్చేకొద్దీ, ఆమె వివాహం గురించి\nతండ్రికి విచారం పట్టుకున్నది. ఆమెకు\nతగిన వరుడెక్కడ దొరుకుతా డన్నదే\nఆయన విచారం. ఈ విషయమే ఆయన\nఒకసారి తన భార్యతో అన్నాడు. అంటే\nఆయన భార్య, \"మీరు పిల్ల పెళ్ళి గురించి\nఎందుకు బెంగపడతారు? ఆది తనకు\nపెళ్ళే వద్దంటున్నది; తనకు పెళ్ళి గీతే\nలేదనీ, పెళ్ళి చేస్తే చచ్చిపోతాననీ భయ\nపెట్టుతున్నది,” అన్నది.\nఈ మాటలు విని నిర్ఘాంతపడి, రాజు\nతన కూతురి వద్దకు వెళ్ళి, \"ఏం, తల్లీ?\nదేవకన్యలు సైతం తమకు మంచి భర్తలు\nదొరకాలని ఆరాటపడతారు గదా, నువు\nపెళ్ళే వద్దంటున్నావుట, ఎందుచేత ?\" అని\nఅడిగాడు.\nకనకరేఖ తల వంచుకుని, \"నా కిప్పుడు\nపెళ్ళి చేసుకోవాలని లేదు. శ్రమపడి\nనా పెళ్ళి చెయ్యటం చేత మీకు కలిగే\nలాభం మాత్రం ఏముందీ? నాకు లేని\nచింత మీ కెందుకూ?” అని తండ్రి\nనడిగింది.\n\"అదేమిటమ్మా? కన్యాదానాన్ని\nమించిన పుణ్యం ఏముంటుంది? ఆడది.\nయుక్తవయస్కురాలై తండ్రి ఇంట\nఉండటం మహాపాపం,” అన్నాడు రాజు.\n\"సరే అయితే నేను పెళ్ళాడతాను.\nకాని నన్ను పెళ్ళాడేవాడు బ్రాహ్మణుడైనా,\nక్షత్రియుడైనా అయి ఉండాలి. అతను\nకనకపురిని చూసినవాడై ఉండాలి.\nఈ రెండు నియమాలకూ భంగం లేకుండా\nఎవరినైనా పెళ్ళాడతాను,” అన్నది కనకరేఖ.\nరాజు పరమానందం చెందాడు. తన\nకుమార్తెకు అతిసులభంగా భర్త దొరుకుతా\nడనుకున్నాడు. ఎందుకంటే, కనకపురిని\nచూసిన బ్రాహ్మణ క్షత్రియ యువకులు\nఅసంఖ్యాకంగా ఉంటారని ఆయన\nనమ్మకం. ఆ నమ్మకం తోనే మర్నా\nడాయన సభలోకి వచ్చి కూర్చుంటూనే,\n\"మీలో ఎవరైనా కనకపురిని చూశారా?”\nఅని అడిగాడు. కనకపురిని చూడటం మాట\nఅటుంచి, ఆ పేరు విన్నవారు కూడా\nసభలో ఎవరూ లేకపోయారు.\nఅందుకు రాజు ఆశ్చర్యపడి, \"బ్రాహ్మ\nణుడు గాని, క్షత్రియుడు గాని కనకపురిని\nచూసినట్టయితే నా కుమార్తె నిచ్చి పెళ్ళి\nచేస్తాను,” అని నగరంలో చాటింపు వేయిం\nచాడు. ఈ చాటింపు పౌరులందరూ విన్నారు.\nకాని ఒక్కడైనా రాజకుమార్తెను పెళ్ళాడతా\nనని ముందుకు రాలేదు.\nఆ నగరంలోనే బలదేవు డనే బ్రాహ్మ\nణుడి కుమారుడు శక్తిదేవు డనే వాడుండే\nవాడు. అతనికి జూదమాడే వ్యసనం\nఉన్నది. దాని మూలంగా అతను తన\nడబ్బంతా పోగొట్టుకున్నాడు. ఈ సమయం"
    },
    {
        "story_id": "1966_04_06",
        "chunk_id": "1966_04_06_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "శక్తివేగుడు - 1",
        "author": "కథాసరిత్సాగరం",
        "normalized_genre_code": "FOLK_TALE",
        "content_type": "STORY",
        "keywords": [
            "శక్తివేగుడు",
            "కనకరేఖ",
            "కనకపురి",
            "సత్యవ్రతుడు",
            "సాగర ప్రయాణం",
            "పరీక్ష"
        ],
        "language": "TELUGU",
        "text": "డబ్బంతా పోగొట్టుకున్నాడు. ఈ సమయం\nలోనే అతనికి రాజుగారు వేయించిన\nచాటింపు వినిపించింది. కనకపురిని చూశా\nనని అబద్ధమాడి రాజకుమార్తెను పెళ్ళా\nడితే తన కష్టాలన్నీ గట్టెక్కుతాయని అత\nనికి అనిపించింది.\nఅందుచేత శక్తిదేవుడు చాటింపు వేసే\nవాళ్ళను సమీపించి, \"నేను కనకపురిని\nచూశాను. నన్ను మీ రాజుగారి వద్దకు\nతీసుకుపొండి\" అన్నాడు. వాళ్ళు అతన్ని\nరాజుగారి ముందు పెట్టారు. రాజుగారు\nఅతన్ని కుమార్తె వద్దకు పంపాడు.\nకనకరేఖ అతన్ని, \" కనకపురిని\nచూశావా?\" అని అడిగింది,\n\"చూశాను,” అన్నాడు శక్తిదేవుడు ఏమీ\nతడుపుకోకుండా.\n\"ఆ పట్టణానికి ఏ మార్గంగా వెళ్ళావు?\nఎప్పుడు వెళ్ళావు? ఆ పట్టణం ఎలా\nఉంటుంది?” అని ఆమె మళ్ళీ అడిగింది.\n\"చదువు కోసం నానాదేశాలూ తిరు\nగుతూ ఆ పట్టణానికి వెళ్ళాను. ఇక్కడి\nనుంచి హరపురానికి, తరువాత వారణాసికీ,\nఅక్కడి నుంచి పౌండ్రవర్థనానికీ, ఆ తర\nవాత కనకపురికీ వెళ్ళాను. అది ఇంద్రుడి\nనగరంలా గున్నది. ఎంతో పుణ్యాత్ములు\nగాని అక్కడ ఉండ రనిపించింది,” అని\nశ క్తిదేవుడు నిర్భయంగా బొంకేశాడు.\n\"ఈ ధూర్తుణ్ణి చావగొట్టి పంపెయ్యండి,”\nఅని కనకరేఖ తన నౌకర్లకు చెప్పి, తన\nతండ్రి వద్దకు వెళ్ళి, \"ఆ బ్రాహ్మణ\nయువకుడు పచ్చిమోసగాడు. అతను కనక\nపురి చూడనేలేదు, చూసినట్టు అబద్దమాడి\nమనని మోసగింతా మనుకున్నాడు,\"\nఅని చెప్పింది.\nరాజకుమార్తెతో అబద్ధం చెప్పి అవ\nమానం పొందిన శక్తిదేవుడు, ప్రపంచ\nమంతా తిరిగి అయినా సరే కనకపురిని\nచూసి ఆ రాజకుమార్తెను పెళ్ళాడాలనీ,\nలేదా ఆ ప్రయత్నంలో ప్రాణాలు విడవా\nలనీ నిశ్చయించుకున్నాడు. ఈ విధంగా\nనిశ్చయించుకుని అతను వర్థమానం\nనుంచి దక్షిణాభిముఖుడై ప్రయాణంచి\nవింధ్యారణ్యం ప్రవేశించాడు.\nఆ మహారణ్యంలో పడి పోగా, పోగా, ఒక\nపెద్ద చెరువు వచ్చింది. నిర్మలమైన నీరు\nగల ఆ చెరువులో స్నానం చేసి, అతను\nఆ చెరువుకు ఉత్తరపు గట్టున ఉన్న\nఆశ్రమంలో ప్రవేశించాడు. అక్కడ ఒక\nరావిచెట్టు కింద తపస్సు చేసుకుంటున్న\nవృద్ధుణ్ణి చూసి అతను, \"స్వామీ, నేను\nకనకపురికి వెళ్ళాలి. అది ఎక్కడ ఉన్నదీ\nతమకు తెలుసా?” అని అడిగాడు.\n\"నాయనా, నే నీ ఆశ్రమంలో\nఉంటున్న ఎనిమిదివందల ఏళ్ళ కాలంలో\nకనకపురి పేరు కూడా ఎన్నడూ వీనలేదే,”\nఅన్నాడు తపస్వి.\n\" అలా అయితే నేను చచ్చేదాకా అది\nనాకు కనిపించదన్నమాటే!\" అన్నాడు\nశ క్తిదేవుడు. అతని కథ అంతా విన్న ఆ వృద్ధ"
    },
    {
        "story_id": "1966_04_06",
        "chunk_id": "1966_04_06_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "శక్తివేగుడు - 1",
        "author": "కథాసరిత్సాగరం",
        "normalized_genre_code": "FOLK_TALE",
        "content_type": "STORY",
        "keywords": [
            "శక్తివేగుడు",
            "కనకరేఖ",
            "కనకపురి",
            "సత్యవ్రతుడు",
            "సాగర ప్రయాణం",
            "పరీక్ష"
        ],
        "language": "TELUGU",
        "text": "శ క్తిదేవుడు. అతని కథ అంతా విన్న ఆ వృద్ధ\nతపస్వి, \"నీ కొక సలహా ఇస్తాను. ఇక్క\nడికి మూడువందల యోజనాల దూరంలో\nకాంపిల్యదేశం ఉంది. అందులో ఉత్తర\nపర్వతం మీద ఒక ఆశ్రమంలో నా అన్న\nఉన్నాడు. ఒక వేళ ఈ నగరాన్ని ఆయన\nఎరుగునేమో వెళ్ళి అడుగు,” అన్నాడు.\nశక్తిదేవుడికి మళ్ళీ ఆశ చిగురించింది.\nఅతనా రాత్రి అక్కడ గడిపి, మర్నా డుద\nయమే బయలుదేరి, అనేక కష్టాలుపడి\nకాంపిల్యదేశం చేరుకుని, ఉత్తర పర్వతం\nమీద ఉండే మునిని కలుసుకుని, తాను\nవచ్చిన పని చెప్పాడు. ఆ ముని కూడా\nకనకపురి పేరెన్నడూ విన్నవాడు కాడు.\n\"ఆ పట్టణం ఎక్కడో ద్వీపాంతరంలో '\nఉండి ఉంటుంది. సముద్ర మధ్యాన\nఉతీల మనే ద్వీపం ఉన్నది. దాన్ని\nసత్యవ్రతు డనేవాడు పాలిస్తాడు. అతను\nఅనేక ద్వీపాలతో రాకపోకలు జరుపుతూ\nఉంటాడు. అందుచేత కనకపురి జాడ\nఅతనికి తెలియవచ్చు. ముందుగా నువు\nసముద్రతీరాన గల రేవుపట్టణమైన విటంక\nపురాన్ని చేరినట్టయితే, ఏ సముద్రవర్తకుడు\nగాని నిన్ను ఉతస్థలానికి తీసుకుపోవచ్చు”\nఅని ముని సలహా ఇచ్చాడు.\nశక్తిదేవు డా సలహా ప్రకారం విటంక\nపురం చేరి, అక్కడ సముద్రదత్తు డనే\nవైశ్యుడితో స్నేహం చేసి, అతని వర్తక\nనౌకలోనే ఉతీస్థలానికి బయలుదేరాడు.\nఆ ద్వీపం చేరవచ్చే సమయంలో సముద్రం\nమీద పెద్ద తుఫాను లేచి వర్తక నౌక కాస్తా\nపగిలిపోయింది. సముద్రదత్తు డొక తెప్ప\nపలక ఆధారంతో ఈదు కుంటూ వెళ్ళి\nద్వీపాన్ని చేరుకున్నాడు.\nసముద్రంలో ముణిగిపోయిన శక్తిదేవుణ్ణి\nఒక తిమింగిలం లాటి చేప మింగేసింది.\nఆ చేప ఉతల ద్వీప తీరానికి సమీపంగా\nవెళ్ళి, బెస్తవాళ్ళకు దొరికింది. అంత పెద్ద\nచేప దొరికినందుకు ఆ బెస్తలు దాన్ని\nతీసుకుపోయి, తమ రాజైన సత్యవ్రతుడికి\nకానుకగా ఇచ్చారు. సత్యవ్రతుడు. దాన్ని\nవాళ్ళ చేతనే కోయించే సరికి శక్తిదేవుడు\nదాని పొట్టలో నుంచి బయటికి వచ్చాడు.\nచేప కడుపు నుంచి మనిషి రావటం\nచూసి నిర్ఘాంతపోయి సత్యవ్రతుడు,\n\"నువ్వెవరు? ఈ చేప పొట్టలో ఏ కారణం\nచేత పడుకున్నావు? ఏమిటి నీ, కథ ?”\nఅని అడిగాడు. తాను ఉతీల ద్వీపంలో\nఉండే సత్యవ్రతుడి వద్దకు వెళుతూండగా\nతుఫానులో నౌక బద్దలయిందనీ, తనను\nచేప మింగిందనీ, మిగిలిన తన వివరాలూ\nశ క్తిదేవుడు చెప్పాడు.\n\"నేనే ఆ సత్యవ్రతుణ్ణి. నేను అనేక"
    },
    {
        "story_id": "1966_04_06",
        "chunk_id": "1966_04_06_04",
        "chunk_index": 4,
        "year": 1966,
        "month": 4,
        "source_path": "1966/చందమామ_1966_04.json",
        "title": "శక్తివేగుడు - 1",
        "author": "కథాసరిత్సాగరం",
        "normalized_genre_code": "FOLK_TALE",
        "content_type": "STORY",
        "keywords": [
            "శక్తివేగుడు",
            "కనకరేఖ",
            "కనకపురి",
            "సత్యవ్రతుడు",
            "సాగర ప్రయాణం",
            "పరీక్ష"
        ],
        "language": "TELUGU",
        "text": "\"నేనే ఆ సత్యవ్రతుణ్ణి. నేను అనేక\nద్వీపాలు చూశాను గాని, నువు చెప్పే\nకనకపురిని ఎక్కడా చూడలేదు. కాని దాని\nపేరు మాత్రం ఎక్కడో ఒక ద్వీపంలో\nవిన్నాను,” అన్నాడు సత్యవ్రతుడు.\nఈ మాట వినేసరికి శక్తిదేవుడి ముఖం\nముడుచుకుపోయింది. అది చూసి సత్య\nవ్రతుడు, \" దిగులుపడకు, ఈ. రాత్రికి\nఇక్కడే ఉండు. రేపు నీ కోరిక తీరటానికి\nఏదో ఉపాయం చేస్తాను,” అన్నాడు.\nశక్తిదేవు డా రాత్రికి ఒక బ్రాహ్మణ\nమఠం చేరుకుని, అక్కడ భోజనంచేసి,\nవిష్ణుదత్తు డనే బ్రాహ్మణుడితో పరిచయం\nచేసుకుని, లోకాభిరామాయణం ప్రారంభిం\nచాడు. ఆ బ్రాహ్మడు శక్తిదేవుడి సంగ\nతంతా విని, లేచి ఆనందంతో అతన్ని\nకౌగలించుకుని, \"నువు నా మేనమామ\nకొడుకువురా. నేను చిన్నతనంలోనే ఇక్క\nడికి వచ్చేశాను,” అన్నాడు. దేశం కాని\nదేశంలో దగ్గిర బంధువు కనబడినందుకు\nశ క్తిదేవుడు చాలా సంతోషించాడు. ఆ రాత్రి\nవారిద్దరికీ కబుర్లతో గడిచింది.\nతెల్లవారుతూనే సత్యవ్రతుడు మఠంలో\nశక్తిదేవుణ్ణి చూడవచ్చి, \"రత్నకూట మనే\nద్వీపంలో ప్రతి ఆషాఢశుద్ధద్వాదశికి దేవుడి\nఉత్సవాలు జరుగుతాయి. అప్పుడు నానా\nద్వీప వాసులు అక్కడికి చేరుతారు.\nఆ ఉత్సవం దగ్గిరలోనే ఉన్నది గనక\nనిన్ను నే నక్కడికి తీసుకుపోతాను.\nఅక్కడ నీకు కావలిసిన సమాచారం\nసులువుగా తెలియవచ్చు,” అన్నాడు.\nశక్తిదేవుడు సరేనని, విష్ణుదత్తుడి వద్ద\nదారిబత్తెం తీసుకుని, సత్యవ్రతుడు నడిపే\nపడవలో ఎక్కాడు. సముద్రం మీద వారికి\nఅంత దూరాన రెక్కలు గల మహాపర్వతం\nలాగా ఏదో కనిపించేసరికి శక్తిదేవుడు\nఅదేమిటని అడిగాడు. \"అది వటవృక్ష\nదేవుడు. దాని కింద బడబాముఖంలో పెద్ద\nసుడి ఉన్నది. అది చాలా ప్రమాదకర\nమైనది. మనం దానికి చాలా ఎడంగా\nవెళ్ళాలి,\" అన్నాడు సత్యవ్రతుడు.\nకాని అప్పటికే పడవ సుడిగుండానికి\nచిక్కింది. అది క్రమంగా ఆ చెట్టు కేసే\nపోసాగింది. \"బాబూ, మనకు ప్రమాదం\nతప్పదు. నన్ను గురించి నా కేమీ చింత\nలేదు. కాని ఇంత శ్రమపడి కూడా నీ కోరిక\nనిష్ఫల మవుతుందనే నాకు చింత. పడవ\nచెట్టును సమీమించేటప్పుడు చెట్టుకొమ్మను\nపట్టుకుని ప్రాణం కాపాడుకోపటానికి\nప్రయత్నించు,” అన్నాడు సత్యవ్రతుడు.\nశక్తిదేవుడు ఒక్క ఎగురు ఎగిరి మర్రి\nకొమ్మను అందుకుని, పైకి వెళ్ళాడు. మరు\nక్షణమే పడవ, సత్యవ్రతుడితో సహా, సుడి\nగుండంలో ముణిగిపోయింది. \"కనకపురిని\nచూద్దామని బయలుదేరి, నా కోసం ప్రాణా\nలర్పించిన పల్లెరాజును చూశాను,” అని\nశక్తిదేవుడు చాలా బాధపడ్డాడు."
    },
    {
        "story_id": "1966_04_06",
        "chunk_id": "1966_04_06_05",
        "chunk_index": 5,
        "year": 1966,
        "month": 4,
        "source_path": "1966/చందమామ_1966_04.json",
        "title": "శక్తివేగుడు - 1",
        "author": "కథాసరిత్సాగరం",
        "normalized_genre_code": "FOLK_TALE",
        "content_type": "STORY",
        "keywords": [
            "శక్తివేగుడు",
            "కనకరేఖ",
            "కనకపురి",
            "సత్యవ్రతుడు",
            "సాగర ప్రయాణం",
            "పరీక్ష"
        ],
        "language": "TELUGU",
        "text": "శక్తిదేవుడు చాలా బాధపడ్డాడు.\n— ( ముగింపు వచ్చే సంచికలో )"
    },
    {
        "story_id": "1966_04_07",
        "chunk_id": "1966_04_07_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "నీటిఎద్దడి",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "నీటి ఎద్దడి",
            "పాపన్న",
            "బండారయ్య",
            "గుడ్డి ముసలాయన",
            "క్షేత్రజ్ఞుడు",
            "సామాజిక దోపిడీ"
        ],
        "language": "TELUGU",
        "text": "పాపన్న మేనమామ ఒకాయన చాలా ఏళ్ళ\nక్రితం దేశాలు పట్టి పోయాడు. ఆయన\nఇటీవల తిరిగి వచ్చాడనీ, కొడుకులూ\nకోడళ్ళూ ఆయనను దగ్గిర చేరనివ్వలేదనీ,\nఆయన కొండల అవతల ఎక్కడో ఉండి,\nముసలితనంలో నానా అగచాట్లూ పడు\nతున్నాడనీ తెలియవచ్చింది. తన అన్న\nగురించి ఇలాటి వార్త విని, పాపన్న తల్లి\nచాలా బాధపడి, “నువు వెళ్ళి అన్నయ్యను\nతీసుకురారా,” అన్నది కొడుకుతో.\nపాపన్న బండి కట్టుకుని తన మేన\nమామను వెతుక్కుంటూ బయలుదేరాడు.\nకొండల మధ్యన బండిబాట నిలిచిపోయింది.\nఅక్కడి నుంచి కాలిబాట మాత్రమే ఉన్న\nదనీ, కొండల అవతల ప్రజలు నీటి ఎద్దడితో\nబాధపడుతున్నా రనీ పాపన్నకు తెలియ\nవచ్చింది. అందుచేత పాపన్న తన బండినీ,\nఎద్దునూ ఒక గ్రామంలో గ్రామపెద్ద ఇంట\nఉంచి, ఎద్దు మేతకు కొంత డబ్బిచ్చి,\nకాలినడకన కొండల అవతలి ప్రాంతానికి\nచేరుకున్నాడు.\nకొండల అవతల ఉండే మైదానాలను\nచేరుకోగానే అతనికి, ఎక్కడి నుంచో నెత్తిన\nనీటిబిందెలు పెట్టుకుని ప్రయాణాలు\nచేస్తున్న స్త్రీలూ, పురుషులూ చాలామంది\nకనిపించారు.\nపాపన్న ఈ ప్రాంతానికి బయలుదేరే\nటప్పుడు కొన్ని రొట్టెలూ, పెద్ద చెంబుతో\nనీళ్ళూ తెచ్చుకున్నాడు. కాని ఆ రొట్టెలు\nఆయిపోయాయి. దారిలో కనిపించే వాళ్ళను '\nఅతను, \" ఈ దగ్గిర ఎక్కడన్నా పూట\nకూళ్ళ ఇల్లుందా?” అని అడిగాడు.\n\"పది మైళ్ళ మేరలో ఎక్కడా పూట\nకూళ్ళ ఇల్లు లేదు. ఈ ప్రాంతాల వాళ్ళు\nతమ వంట తామే చేసుకుంటారు,\" అని\nజవాబు వచ్చింది.\n\"వంట చేసుకుంటాను. 'స్వయంపాక\nమైనా దొరుకుతుందా?\" అని పాపన్న\nమళ్ళీ అడిగాడు.\n\"ఏది కావాలన్నా బండారయ్య ఇంటనే\nదొరుకుతుంది. ఆయన ధరలు విపరీతం.\nకాని ఈ చుట్టుపక్కల ఏది కావాలన్నా\nఆయన దగ్గిరే కొనాలి. చివరకు మంచి\nనీళ్ళు కూడా ఆయన బావివే ఇక్కడి\nవాళ్ళకు గతి,\" అని పాపన్న తెలుసు\nకున్నాడు. బండారయ్య నీటిని కూడా\nవిపరీతమైన ధరలకు అమ్ముతాడట.\nపాపన్న నీళ్ళతోనైనా తన ఆకలి\nచంపుకుందామని, నీళ్ళ బిందె నెత్తిన\nపెట్టుకుని వెళ్ళే మనిషి నొకణ్ణి తన చెంబు\nనిండా నీరు పొయ్యమన్నాడు. ఆ మనిషి\nనిర్దాక్షిణ్యంగా పొయ్యననేశాడు. అతను\nమాత్రం ఏం చేస్తాడు? ఆ బిందెడు నీళ్ళూ\nరోజల్లా నలుగురికి సరిపోవాలి. అందులోనూ\nబోలెడంత డబ్బుపోసి కొనుక్కున్న నీళ్ళు!\nమరో మనిషి పాపన్న వద్ద నాలుగణాలు\nతీసుకుని అతని చెంబు నించాడు. ఆ మని"
    },
    {
        "story_id": "1966_04_07",
        "chunk_id": "1966_04_07_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "నీటిఎద్దడి",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "నీటి ఎద్దడి",
            "పాపన్న",
            "బండారయ్య",
            "గుడ్డి ముసలాయన",
            "క్షేత్రజ్ఞుడు",
            "సామాజిక దోపిడీ"
        ],
        "language": "TELUGU",
        "text": "తీసుకుని అతని చెంబు నించాడు. ఆ మని\nషినీ తప్పు పట్టి లాభం లేదు. అతను\nమూడుమైళ్ళ పైచిలుకు దూరం నుంచి\nవచ్చి, బిందెడు నీళ్ళకు 'గాను పావలా\nఇచ్చి ఆ నీటిని మోసుకుపోతున్నాడు.\n\"మీ రింత అగచాట్లు పడటం దేనికి?\nమీ మీ ప్రాంతాలలో బావులు తవ్వుకో\nరాదా?” అని పాపన్న అడిగాడు.\n\" ఈ ప్రాంతాని కంతకూ బండారయ్యే\nగుత్తదారు. ఆయన ఇంకా అనేక చోట్ల\nబావులు తవ్వించాలని ప్రయత్నిస్తే\nక్షేత్రజ్ఞులు, ఆ ప్రదేశమంతా శిలామయ\nమనీ, ఒక్క చుక్క నీరు పడదనీ అన్నా\nరట. ఈ మాట బండారయ్యే చెప్పాడు.\nఏమైనా ఆ పుణ్యాత్ము డా బావినీళ్ళన్నా\nపదిమందికి ఇస్తున్నాడు గనక ఇక్కడి\nవాళ్ళ ప్రాణా లింకా నిలిచి ఉన్నాయి,\"\nఅన్నాడు నీళ్ళు అమ్మినవాడు.\nమరీ నోరెండి నప్పుడల్లా నోరు తడి చేసు\nకుంటూ, ఆకలిని సహిస్తూ పాపన్న\nముందుకు సాగాడు. అతను ఆ ఎగుడు\nదిగుడు కాలిబాటన నడిచిపోతూండగా ఒక\nపల్లంలో ఒక వృద్ధుడు పడిపోయి, హీన\nస్వరంతో, \"దా-హం!\" అంటూ ఆలమ\nటించటం పాపన్న కంట పడింది. అతను\nఆగి, తన చెంబులో ఇంకా మిగిలి ఉన్న\nనీటిలో కొంత ఆ ముసలాడి నోట పోసి,\nమిగిలినవి తాను తాగేశాడు.\nఆ సమయంలో ఒకడు ఖాళీ బిందెతో\nఅటుగా పోతూ, \"ఎవరు నాయనా, నుపు ?\nఆ ముసలాడి నోట్లో నువు నీళ్ళుపోసినట్టు\nతెలిస్తే ఆ బండారయ్యగారు నీకు ఒక్క\nచుక్క నీరిప్వడు, ఆయనకు కోపం వచ్చిం\nదంటే ఈ ప్రాంతాలలో ఎవరూ నిన్ను క్షణం\nనిలవనివ్వరు,” అన్నాడు.\n\"ఏం? ఈ ముసలాడు బండారయ్య\nగారికీ, ఇక్కడి ప్రజలకూ అంత గొప్ప ద్రోహం\nఏం చేశాడు?” అని అడిగాడు పాపన్న.\n\"వీడొక దగాకోరు. ఈ గుడ్డి ముండా\nకొడుకు చావు కోసమే అందరమూ ఎదురు\nచూస్తున్నాం,” అన్నాడా మనిషి.\nపాపన్న ఆ ముసలాడి కేసి చూసి ఆయ\nనకు కళ్ళు లేపని తెలుసుకున్నాడు.\nవృద్ధుడు పాపన్న పోసిన నీటితో\nకొంచెంగా తెప్పరిల్లాడు గాని, ఇంకా\nమాట్లాడే స్థితిలో లేడు. పైపెచ్చు మరి\nకాసిని నీళ్ళు కావాలని సంజ్ఞ చేస్తున్నాడు.\nపాపన్న కేం చెయ్యటానికి పాలుపోలేదు.\nతాను బండారయ్య బావి దాకా వెళ్ళి నీళ్ళు\nతెచ్చిన దాకా ముసలాడి ప్రాణం నిలు\nస్తుందో, నిలవదో. నీళ్ళు తెచ్చేవాళ్ళ దగ్గిర\nఇంకో చెంబెడు నీళ్ళు కొందామన్నా"
    },
    {
        "story_id": "1966_04_07",
        "chunk_id": "1966_04_07_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "నీటిఎద్దడి",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "నీటి ఎద్దడి",
            "పాపన్న",
            "బండారయ్య",
            "గుడ్డి ముసలాయన",
            "క్షేత్రజ్ఞుడు",
            "సామాజిక దోపిడీ"
        ],
        "language": "TELUGU",
        "text": "ఇంకో చెంబెడు నీళ్ళు కొందామన్నా\nఅలాటి మనుషు లెవరూ అటుకేసి రావటం\nకనిపించలేదు.\nఇంతలోనే సమీపంలో ఎవరో ఆడ\nమనిషి కెవ్వున అరవటం వినిపించింది.\nపాపన్న వెంటనే తా నున్న పల్లంలో నుంచి\nకేక వినిపించిన దిక్కుగా పరిగెత్తాడు.\nకొద్ది దూరంలోనే ఇద్దరు మొరటు\nమనుషులు, దుడ్డుకర్రలతో ఒక ఆడ\nమనిషిని బెదిరిస్తూ, ఆమె మోసుకొస్తున్న\nనీళ్ళ బిందెను లాక్కోవటానికి యత్ని\nస్తున్నారు. పాపన్న పులి లాగా ఒకడి. మీద\nపడి, వాణ్ణి డొక్కలో చాచి తన్ని, దుడ్డుకర్ర\nలాక్కుని రెండోవాణ్ణి రెండు బాదేసరికి\nఇద్దరు రౌడీలూ కాలికి బుద్ధి చెప్పారు.\n\"ఈ నీళ్ళదొంగలతో చావుగా వుంది,\nనాయనా, దేవుడల్లే వచ్చి అడ్డుపడకపోతే\nమా గతి ఇవాళ ఏమయేదో!\" అన్నదా స్త్రీ.\n\"నిన్నూ దేవుడే పంపాడు. నేనూ,\nఇంకో ముసలాయనా దప్పికతో చస్తున్నాం.\nనా చెంబులో కాసిని మంచినీళ్ళు పోసిపో,\nతల్లీ,” అన్నాడు పాపన్న. ఆమె జాగ్రత్తగా,\nఒక్క చుక్క నేల రాలకుండా, పాపన్న'\nచెంబు నింపింది.\nపాపన్న ఆ నీరు కొంత ముసలాయన\nనోట పోసి, మరి కొంత తాను తాగాడు.\nము స లా య న కు పాపన్న నీరు\nపొయ్యటం చూడగానే ఆ స్త్రీ గతుక్కుమని,\nభయంగా అటూ ఇటూ చూడసాగింది.\n\"భయపడకమ్మా. నేను రాజుగారితో\nమాట్లాడి బండారయ్య ఆట కట్టిస్తాలే.\nఈ ముసలాయన బండారయ్యకు చేసిన\nద్రోహ మేమిటో నీకేమైనా తెలుసా?”\nఅన్నాడు పాపన్న.\nఆమె ఆ ముసలాయన కథ ఈ విధంగా\nచెప్పింది :\nముసలాయన క్షేత్రజ్ఞుడు. జలవేది.\nనీరెక్కడ పడేదీ చెప్పగలడట. ఆయన\nబండారయ్య దగ్గిరికి వెళ్ళి, ఎక్కడెక్కడ\nబావులు తవ్వాలో చెబుతాననీ, తన కేదైనా\nఇప్పించమని కోరాడట. \"నేను ఈ ప్రాంతా\nలంతటా పరీక్ష చేయించాను. ఎక్కడా\nజలం పడదు,” అని బండారయ్య అన్నాడు.\n\"అలా కాదు. రెండు మూడు చోట్ల\nచాలా తక్కువ లోతునే నీరున్నది, నేను\nపరీక్ష చేస్తే చెబుతున్నాను,” అన్నాడు.\nముసలాయన.\nముసలాయన చెప్పిన చోట తవ్వించి\nచూడమని పదిమందీ బండారయ్యను\nఒత్తిడి చేశారు.\n\" సరే, ఒకచోటు చూపించు. అక్కడ\nతవ్విస్తాను. నీరు పడిందా నీకు ఇరవై\nరూపాయ లిస్తాను. లేదో, నిన్ని ప్రాంతాల\nవాళ్ళు బతకనివ్వరు,\" అన్నాడు - బండా\nరయ్య, పదిమందీ వింటూండగా.\nఆ తరవాత బండారయ్య ముసలాయ\nనను వెంటబెట్టుకుని సందె చీకట్లో\nబయలుదేరాడు. ముసలాయన బండా\nరయ్యను ఒక నిర్జన స్థలానికి తీసుకుపోయి,"
    },
    {
        "story_id": "1966_04_07",
        "chunk_id": "1966_04_07_04",
        "chunk_index": 4,
        "year": 1966,
        "month": 4,
        "source_path": "1966/చందమామ_1966_04.json",
        "title": "నీటిఎద్దడి",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "నీటి ఎద్దడి",
            "పాపన్న",
            "బండారయ్య",
            "గుడ్డి ముసలాయన",
            "క్షేత్రజ్ఞుడు",
            "సామాజిక దోపిడీ"
        ],
        "language": "TELUGU",
        "text": "రయ్యను ఒక నిర్జన స్థలానికి తీసుకుపోయి,\n\"ఇక్కడ తవ్వించండి. ఇరవై అడుగుల\nలోతున నీరు పడుతుంది,” అన్నాడు.\nమర్నాడు బండారయ్య మనుషులను\nతీసుకుపోయి తవ్వకం సాగించాడు. అయితే\nఅతను బావి తవ్వించినది ముసలాయన\nచెప్పిన చోట కాదు, మరొక చోట, ఎంత\nతవ్వినా నీరు పడలేదు.\n\"చూశారా, ఈ దుర్మార్గుడు డబ్బుకు\nకక్కుర్తిపడి మనకు లేనిపోని ఆశపెట్టాడు.\nఎవరూ వీడికి పిడికెడు బిచ్చం పెట్టకండి.\nగుక్కెడు మంచినీ ళ్ళివ్వకండి. చస్తే,\nచచ్చిన చోటనే పాతెయ్యండి,” అని అంద\nరిని బండారయ్య హెచ్చరించాడు. నిళ్ళు\nఅమ్ముకుని డబ్బుచేసుకో దలిచిన బండా\nరయ్యకు ముసలాయన మీద కక్ష ఉండటం\nసహజమే. పలుకుబడి కలవాడు గనక,\nముసలాయనను ఆకలిదప్పులతో హత\nమార్చటానికి ఒడిగట్టాడు.\n\"బండారయ్య నేను చెప్పిన చోట\nబావి తవ్వటం లేదని నెత్తి, నోరూ బాదు\nకుని చెప్పాను. ఎవరూ నా మాట విన్నారు.\nకారు. నేనా గుడ్డివాణ్ణయి పోతిని. నేను\nనీరు పడుతుందన్న చోట' పడి 'తీరుతుంది.\nకళ్ళు పోయాక నా కీ శక్తి ఒకటి సిద్ధిం\nచింది. నాకు భూమిలో ఉండే నీటి గలగల\nవినిపిస్తుంది. ఎక్కడి మాటో ఎందుకు ?\nనేను పడి ఉన్న ఈ చోటనే పదిహే నడు\nగుల లోతున నీరున్నది,” అన్నాడు ముస\nలాయన, పాపన్న పోసిన నీళ్ళతో కొంచెం\nతేరుకుని లేచి కూర్చుని.\nపాపన్న ముసలాయనను మాటలలో\nపెట్టి, ఆయనే తన మేనమామ అని\nతెలుసుకున్నాడు.\n\"నువ్వేనా మామమ్యా? నీ కోసమే\nనేను బయలుదేరి వచ్చాను. దేశం కాని\nదేశాలు తిరిగి, నువు ముసలితనంలో అష్ట\nకష్టాలు పడుతున్నావని విని అమ్మ నిన్ను\nతీసుకురమ్మన్నది,” అన్నాడు పాపన్న.\nవాళ్ళిలా మాట్లాడుకుంటుండగా\nబండారయ్య బావి నుంచి కొంత మంది.\nగట్టిగా మాట్లాడు కుంటూ ఖాళీ బిందెలతో\nఆటుగా వచ్చారు. ఏమిటి సంగతి అని\nఅడిగితే బండారయ్య బావిలో ఎవరో పడి\nచచ్చినట్టు తెలిసింది. ఆ ప్రాంతాల ఉన్నదే\nఒక్క బావి. ఆ నీళ్ళు కూడా జనానికి\nప్రాప్తం లేకుండా పోయాయి.\nపదిమంది చేరారు. పాపన్న వాళ్ళతో,\n\"ఇప్పటికన్నా కళ్ళు తెరవండి. ఇదంతా\nనీరు లేని ప్రాంతమని బండారయ్య\nమిమ్మల్ని నమ్మించి మోసం చేస్తున్నాడు.\nమేం కూర్చున్న ఇక్కడే నీరు పడుతుంది.\nపలుగులూ, పారలూ, తట్టలూ తెచ్చి పది\nమందీ పూనుకుంటే ఈ పూటే బండా\nరయ్య బండారం బయట పెట్టవచ్చు”\nఅని ప్రోత్సహించాడు.\nపాపన్న మాటలలో వాళ్ళకు గురి కుది"
    },
    {
        "story_id": "1966_04_07",
        "chunk_id": "1966_04_07_05",
        "chunk_index": 5,
        "year": 1966,
        "month": 4,
        "source_path": "1966/చందమామ_1966_04.json",
        "title": "నీటిఎద్దడి",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "నీటి ఎద్దడి",
            "పాపన్న",
            "బండారయ్య",
            "గుడ్డి ముసలాయన",
            "క్షేత్రజ్ఞుడు",
            "సామాజిక దోపిడీ"
        ],
        "language": "TELUGU",
        "text": "పాపన్న మాటలలో వాళ్ళకు గురి కుది\nరింది. రెండు గడియల లోపుగా జనం\nపనిముట్లతోనూ, ముసలాయనకు తిండి\nతీసుకునీ వచ్చారు. బావి పని అతి\nచురుకుగా సాగింది.\nపొద్దువాలే లోపుగా నీరు తగిలింది.\nజనం పొందిన ఆనందానికి మేరలేదు.\nచీకటి పడే లోపుగా వందల కొద్దీ జనం\nపొగయారు. కాగడాలు వచ్చాయి. ఎవరో\nకొబ్బరికాయలూ, హారతి కర్పూరమూ\nకూడా తెచ్చారు.\nమర్నాడు తెల్లవారే సరికి దాదాపు\nనిలువు లోతు నీళ్ళు గల బావి తయా\nరయింది. బావికి టెంకాయలు కొట్టి, హారతి\nఇచ్చారు. పాపన్న వచ్చిన వారందరికీ\nకడవలు ముంచి నీరు అందించాడు.\nపాపన్న పేరూ, ముసలాయన పేరూ చెప్పు\nకోనివాళ్ళు లేరు.\nముసలాయన ఆ ప్రాంతాలవారికి దేవుడై\nపోయాడు. ఆయనను ఆ ప్రాంతమంతా\nతిప్పి, ఇంకెక్క డెక్కడ బావులు తవ్వి\nవచ్చునో చూడమన్నారు. ఆయన సహా\nయంతో మరి మూడు నాలుగు బావులు\nఆ నిర్జన ప్రాంతంలో వెలిశాయి.\nఆ ప్రాంతాల వారికి నీటిఎద్దడి లేకుండా\nపోయింది. జనానికి తాగే నీరే గాక, కూర\nగాయలు పండించుకునే టందుకు కూడా\nతగిన నీరు లభ్యమయింది.\nపాపన్న రాజుగారి దివాణంలో బండా\nరయ్య చేసే దురాగతాలను గురించి పెద్ద\nఫిర్యా దిచ్చి, తన మామను ఇంటికి\nతీసుకుపోయాడు. పాపన్న తల్లి తన\nఅన్నను చాలా కాలానికి చూసి సంతోషిం\nచింది. తరువాత రాజుగారు ముసలాయనను\nపిలిపించి, ఆయన చేసిన ఉపకారానికి\nమంచి సన్మానం చేశాడు. బండారయ్య\nగుత్తాధికారా లన్నీ రద్దయాయనీ, అతనికి\nభారీగా జరిమానా పడిందని, వ్యాపారం\nచేసుకునే హక్కు అడిగినవారి కల్లా ఇవ్వ\nబడిందని, కొండ అవతల ప్రాంతంలో\nవస్తువుల ధరలు అదుపులోకి వచ్చాయనీ,\nఅక్కడి ప్రజలు సుఖంగా బతుకుతున్నా\nరనీ పాపన్నకు తెలిసింది."
    },
    {
        "story_id": "1966_04_08",
        "chunk_id": "1966_04_08_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "పిచ్చివాడితెలివి",
        "author": "ఎస్. ఆనందరావు",
        "normalized_genre_code": "FOLK_TALE",
        "content_type": "STORY",
        "keywords": [
            "కమ్మరి",
            "పిచ్చివాడు",
            "ఉక్కు మనిషి",
            "రాజాజ్ఞ",
            "సాహసం"
        ],
        "language": "TELUGU",
        "text": "ఒక ఆటవిక రాజ్యంలో నేర్పరి అయిన\nకమ్మరి ఒక డుండేవాడు. ఆ రాజ్యంలో\nగల వేటగాళ్ళూ, వ్యవసాయదార్లూ\nతమకు కావలిసిన పరికరాలను ఆ కమ్మరి\nచేతనే చేయించుకునేవారు.\nఒక రోజు ఉదయం కమ్మరి తన\nకొలిమికి తిత్తిపోసి పని ప్రారంభించ\nబోతుండగా, రాజభటు డొకడు వచ్చి,\nరాజుగారు వెంటనే రమ్మంటున్నారని\nచెప్పాడు. వెంటనే కమ్మరి కొలిమి ముందు\nనుంచి లేచి, బట్టలు మార్చుకుని రాజుగారి\nవద్దకు బయలుదేరాడు.\nకమ్మరి వచ్చాడని భటులు చెప్పగానే\nరాజు అతన్ని తన సమక్షానికి రప్పించి,\nఅనేక ఉక్కుముక్కలు అతని ముందు\nపెట్టి, \"నువు వీటిని తీసుకుపోయి కరిగించి,\nమనిషిని తయారుచెయ్యాలి, ఉక్కుతో\nచేసిన మనిషి కాదు — రక్తమాంసాలు\nగలిగి, అన్ని పనులూ చేస్తూ ఆలోచించగల\nఉక్కుమనిషిని తయారుచెయ్యాలి. నీకు\nనెలరోజులు గడు విచ్చాను,” అన్నాడు.\nకమ్మరికి మతి పోయినట్టయింది.\nరాజాజ్ఞకు ఎదురు చెప్పటానికి లేదు. చెప్పి\nనట్టు చెయ్యకపోతే రాజు తల తీయించే\nస్తాడు. అందుచేత కమ్మరి గుండెలో రాయి\nపడింది. అతను రాజుకు వంగి నమస్కారం\nచేసి, ఇంటి దారి పట్టాడు.\nతరవాత కమ్మరి మిత్రులంతా అతని\nఇంటికి వచ్చి, అతనికి ఏర్పడిన ప్రమాద\nపరిస్థితి గురించి తెలుసుకున్నారు.\nఆ ప్రమాదం నుంచి అతను బయట\nపడటానికి తలా ఒక మార్గమూ చెప్పారు.\nకాని ఈ సూచనలేవీ కమ్మరికి ఆచరణ\nయోగ్యంగా తోచలేదు. అతను అహెూ\nరాత్రాలు మనోవ్యాధికి గురి అయి, నిద్రా\nహారాలు మాని, మనుషుల మధ్య ఉండలేక,\nఅరణ్యంలో తిరుగుతూ, తనలో తాను\nమాట్లాడుకునే స్థితికి వచ్చాడు.\nఇలా అతను తిరుగుతూండగా\nఅరణ్యంలో ఒక చోట ఒక పిచ్చివాడు\nఅకస్మాత్తుగా ఎదురుపడి, \"నువ్వేనా\nకమ్మరన్నా? ఈ పూట మా ఇంటి\nవిందుకు రావాలి,” అన్నాడు.\nఈ పిచ్చివాడు కమ్మరికి పాత స్నేహి\nతుడే, కొంత కాలం కిందట అతనికి మతి\nచలించింది. అది మొదలు అతను\nఅరణ్యం లోనే తిరుగుతున్నాడు, ఎవరి\nకంటా పడటం లేదు.\nఆ పిచ్చివాణ్ణి చూడగానే కమ్మరికి జాలితో\nబాటు అసూయ కూడా కలిగింది. వాడికి\nఏ విచారమూ లేదు, హాయిగా ఉన్నాడు.\nకమ్మరి నా పిచ్చివాడు ఒక చెట్టు\nకిందికి తీసుకుపోయి, \"అదే మన ఇల్లు.\nఇదుగో విందు!\" అంటూ ఇన్ని నేరేడు\nపళ్ళూ, తేనెపట్టూ తెచ్చి కమ్మరికి ఇచ్చాడు.\nఇద్దరూ నేరేడుపళ్ళు తిని, తేనెపట్టు\nపెండుకు తాగారు. చాలా రోజులుగా\nతిండిలేక మాడుతున్న కమ్మరి కీ భోజనం"
    },
    {
        "story_id": "1966_04_08",
        "chunk_id": "1966_04_08_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "పిచ్చివాడితెలివి",
        "author": "ఎస్. ఆనందరావు",
        "normalized_genre_code": "FOLK_TALE",
        "content_type": "STORY",
        "keywords": [
            "కమ్మరి",
            "పిచ్చివాడు",
            "ఉక్కు మనిషి",
            "రాజాజ్ఞ",
            "సాహసం"
        ],
        "language": "TELUGU",
        "text": "తిండిలేక మాడుతున్న కమ్మరి కీ భోజనం\nఅమృతం లాగా ఉన్నది.\nఏ బుద్ధిన ఉన్నాడో కమ్మరి ఆ పిచ్చి\nవాడితో, రాజుగారు తన కిచ్చిన పని\nగురించి చెప్పి, \"ఉక్కుతో నిజమైన\nమనిషిని చెయ్యమంటాడు రాజు. అది\nసాధ్యమా? చెయ్యకపోతే నన్ను రాజు చంపే\nస్తాడు,\" అన్నాడు.\nపిచ్చివాడు కొంచెం ఆలోచించి,\n\" ఉక్కుతో మనిషిని చెయ్యొచ్చునే!\nఅదేం కష్టం?” అన్నాడు.\n\"ఎలా?\" అన్నాడు కమ్మరీ,\nపిచ్చివాడు కమ్మరికి దగ్గిరగా జరిగి,\n\" అది రహస్యం. స్నేహితుడివి కనక చెబు\nతున్నాను. కొలిమిలో మనిషి వెంట్రుక\nలతో మంట చేసి ఉక్కు కరిగించాలి.\nమంట మరీ జాస్తి అయినప్పుడు మనిషి\nకన్నీళ్ళు చల్లుతూ ఉండాలి. అలా కరిగించి\nపోత పోస్తే నిజమైన మనిషి తయారవు\nతాడు. ఈ రహస్యం జ్ఞాపకం ఉంచుకో!”\nఅని చెప్పాడు.\nకమ్మరి తలలో ఒక ఆలోచన మెరిసింది.\n\" బాగుందన్నా, నువు చెప్పినట్టే చేస్తాను.\nమళ్ళీ కనిపిస్తాను,\" అంటూ అతను పిచ్చి\nవాడి దగ్గిర సెలవు తీసుకుని, తిన్నగా\nరాజుగారి వద్దకు వెళ్ళి, \"మహారాజా,\nఉక్కుతో మనిషిని చెయ్యటానికి ఏర్పా\nట్లన్నీ చేశాను. నాకు కావలిసిన సరుకు\nసామాను తమరు తెప్పించాలి,” అన్నాడు.\nఆ సామా న్లేమిటని రాజు అడిగాడు.\n\"ఉక్కు కరిగించటానికి బొగ్గు పనికి\nరాదు. మనిషి వెంట్రుకలు కావాలి. అవి\nఒక వెయ్యి బళ్ళు తెప్పించండి. కొలిమి\nమరీ వేడెక్కినప్పుడు చల్లటానికి మనిషి\nకన్నీరు కావాలి. అవి ఒక వెయ్యి కడవలు\nతెప్పించండి. అవన్నీ దగ్గిర పెట్టుకుని కాని\nఉక్కుమనిషిని చేసే పని ప్రారంభించటా\nనికి లేదు,” అన్నాడు కమ్మరి.\nరాజు సరేనని తన భటులను రాజ్యం\nమీదికి పంపాడు. వాళ్ళు తిరిగి వచ్చి,\n\"మహారాజా, కమ్మరి కోరే సామాన్లు దొరికే\nటట్టు లేవు. ఒక బండెడు వెంట్రుకలూ,\nఒక కడివెడు కన్నీరూ అయితే దొరుకుతుం\nదేమో గాని అంతకు మించి దొరకదు,”\nఅని చెప్పారు.\nరాజు నిరుత్సాహం చెంది, కమ్మరిని\nపిలిపించి, \" ఉక్కుతో మనిషిని చెయ్య\nటానికి కావలిసిన ద్రవ్యాలు, రాజ్యంలో\nఎక్కడా దొరికేటట్టు. లేవు. పోనీ ఆ పని\nమానేద్దాం,” అన్నాడు.\nకమ్మరి, ప్రాణాలు కుదటపడి, బతుకు\nజీవుడా అని ఇంటికి చేరుకున్నాడు. అతను\nఅరణ్యంలో ఉంటున్న పిచ్చివాణ్ణి తెచ్చి\nతన ఇంట్లోనే ఉంచుకుని, తిండీ బట్టా\nఇచ్చి పోషించాడు."
    },
    {
        "story_id": "1966_04_09",
        "chunk_id": "1966_04_09_01",
        "chunk_index": 1,
        "year": 1966,
        "month": 4,
        "source_path": "1966/చందమామ_1966_04.json",
        "title": "మహాబలులు",
        "author": "పి. వెంకటపతిరాజు",
        "normalized_genre_code": "FOLK_TALE",
        "content_type": "STORY",
        "keywords": [
            "అహంకారం",
            "శరభయ్య",
            "అపరభీముడు",
            "మహాబలం",
            "సుడిగాలి"
        ],
        "language": "TELUGU",
        "text": "ఒక అరణ్యానికి సమీపంలో ఒక బలాఢ్యు\nడుండేవాడు. అతని పేరు శరభయ్య.\nఆ శరభయ్య, ప్రపంచంలో తనను మించిన\nబలాఢ్యుడు లే డనుకునేవాడు. ఎందుచేత\nనంటే, అతను అడవికి వెళ్ళి కట్టెలు కొట్టి,\nమామూలు కట్టెలమోపుకు పదింత లుండే\nమోపు కట్టి, దాన్ని ఇంటికి తెచ్చి, తన\nపెళ్ళాంతో, \" నేను కలియుగ భీముణ్ణి!\nచూడు, ఎంత పెద్ద మోపు తెచ్చానో!\"\nఅనే వాడు.\n\"భీముడివా? నిజంగా భీము డెదురైతే\nపారిపోవూ? బలవంతుడివే, ఎవరు కాదం\nటారు? మహాబలుడివి మటుకు కావు,\"\nఅనేది శరభయ్య భార్య దుర్గమ్మ.\nఈ మాట వినగానే శరభయ్యకు కోపం\nవచ్చి, \" మాటలతో పనేమిటి? నా కన్న\nబలం గలవాణ్ణి చూపించు, అప్పుడు\nనమ్ముతా!\" అనేవాడు.\nఒకనాడు దుర్గమ్మ నెత్తిన పెద్ద కుండ\nపెట్టుకుని, నీళ్ళు తేవటానికి బావికి\nవెళ్ళింది. ఆమె బావిలో చేద వేసి తోడ\nబోతే అది విపరీతంగా బరువెక్కి పైకి\nరాలేదు. ఆమె ముచ్చెమటలు పోసేదాకా\nప్రయత్నించింది, కాని ఫలితం లేక\nపోయింది. చివరకు ప్రాణం విసిగి, చేదను\nబావిలోనే వదిలేసి, ఖాళీకడవ చంకన\nపెట్టుకుని ఇంటిదారి పట్టింది.\nఆమె కాలిబాట వెంబడి నడుస్తూండగా,\nఅరణ్యమార్గం నుంచి వచ్చే మరొక కాలి\nబాట మీదుగా ఇంకొక స్త్రీ, చంకన చంటి\nబిడ్డను పెట్టుకుని, చేత ఖాళీకడవ పట్టు\nకుని, నీటికై బావి వద్దకు వస్తూ దుర్గమ్మకు\nఎదురయింది.\n\"ఖాళీ కడవతో తిరిగి వస్తున్నావేం?\nబావి ఎండిపోయిందా ఏం?” అని రెండో\nమనిషి దుర్గమ్మ నడిగింది.\n\"లేదమ్మా, బావిలో వేసిన ' చేయ పది\nమంది పట్టి లాగితే గాని పైకి రాకుండా\nఉంది. బావిలో ఏ భూతమో చేరినట్టుంది,\"\nఅన్నది దుర్గమ్మ.\n\" అంతే కద. నా వెంట రా. నీకు\nకావలిసిన నీరంతా నేను తోడిస్తాను,”\nఅన్నది రెండో స్త్రీ. ఆమె అయినా అంత\nపెద్ద బలంగా లేదు. కాని దుర్గమ్మ\nఆ మనిషి వెంట బావికి వెళ్ళింది.\n\" ఇదుగో, చూడు, చేదను బావిలో నే\nవదిలేసి రావలిసి వచ్చింది. నీకు\nమాత్రం వస్తుందా?\" అంటూ దుర్గమ్మ\nచేడతాడు పట్టుకుని పైకి లాగదీసింది.\nఇంతలో రెండో స్త్రీ చంకన ఉన్న చంటి\nపిల్లవాడు దుర్గమ్మ చేతిలో ఉన్న తాడు\nఅందుకుని, గబగబా చేదను పైకి లాగేశాడు.\nదుర్గమ్మ తన నోటికి చెయ్యి అడ్డం పెట్టు\nకుని నిర్ఘాంతపోయింది. ఆమె నోట మాట"
    },
    {
        "story_id": "1966_04_09",
        "chunk_id": "1966_04_09_02",
        "chunk_index": 2,
        "year": 1966,
        "month": 4,
        "source_path": "1966/చందమామ_1966_04.json",
        "title": "మహాబలులు",
        "author": "పి. వెంకటపతిరాజు",
        "normalized_genre_code": "FOLK_TALE",
        "content_type": "STORY",
        "keywords": [
            "అహంకారం",
            "శరభయ్య",
            "అపరభీముడు",
            "మహాబలం",
            "సుడిగాలి"
        ],
        "language": "TELUGU",
        "text": "కుని నిర్ఘాంతపోయింది. ఆమె నోట మాట\nరాలేదు. కాని పిల్లాడి తల్లి మాత్రం ఏమీ\nఆశ్చర్యపడలేదు.\nఆ చంటివాడు ఒక్క రవ్వయినా అలవ\nకుండా చేద తరవాత చేద తోడి పోస్తుంటే\nఇద్దరు స్త్రీలూ చక్కగా స్నానాలు చేసి,\nతమ బట్టలు ఉతుక్కుని, కడవల నిండా\nనీరు నింపుకున్నారు.\nఇద్దరూ తిరిగి పచ్చేటప్పుడు దారులు\nచీలే చోట దుర్గమ్మ ఆ రెండో స్త్రీ యొక్క\nపూర్వోత్తరాలు తెలుసుకున్నది.\n\" ఈ దారినే పోతే మా ఇల్లు వస్తుంది.\nమా ఆయన పేరు ఆపరభీముడు,” అని\nచెప్పి రెండే స్త్రీ తన బిడ్డతో సహా వెళ్ళి\nపోయింది.\nదుర్గమ్మ ఇంటికి వస్తూనే భర్తకు జరి\nగిన సంగతంతా చెప్పింది.\n\" ఈ ప్రాంతాల అపరభీముణ్ణని చెప్పు\nకుంటూ ఇంకొకడు తిరుగుతున్నాడుగా ?\nఉండు వాడి పని పట్టిస్తా!\" అన్నాడు.\nశరభయ్య.\n\" నీకు పుణ్యం ఉంటుంది. వాడి జోలికి\nపోకు. వాడు నిన్ను హతమారిస్తే నా పని\nఏం కాను? వాడి పసికొడుక్కే అంత బలం\nఉంటే వాడి కింకెంత బలం ఉండాలి?”\nఅన్నది దుర్గమ్మ.\nశరభయ్య పెళ్ళాం మాట చెవికెక్క\nనీక, \"రేపు పొద్దున్నే వా డింటి దారి\nచూపించు. పై పని నేను చూసుకుంటాను,\"\nఅన్నాడు రోషంగా.\nమర్నాడు అతను భార్యను వెంటబెట్టు\nకుని, తన విల్లంబులూ, కత్తి తీసుకుని\nబయలుదేరాడు. అయితే ఈ అపరభీముడి\nసంగతి తేల్చుకునే ముందు, బావి సంగతి\nతెలుసుకుందా మనిపించి మొదట బావి\nదగ్గిరికే వెళ్ళాడు. సరిగా అదే సమయానికి\nఅపరభీముడి భార్య కూడా అక్కడికి\nవచ్చింది.\nశరభయ్య చేద లాక్కుని బావిలో వేసి,\nనీటిలో ముంచి, \" ఈ ముష్టిచేద లాగటానికి\nపదిమంది కావాలిట!” అంటూ చేదను\nతోడబోయాడు. మూలిగి, ముక్కి, పళ్ళ\nబిగువున చేదను కొద్దిగా నీటి పైకి లాగాడు\nగాని, మరు క్షణం శరభయ్యను చేద బావి\nలోకి ఈడ్చింది. సమయానికి చంటివాడు\nశరభయ్యను పట్టుకోకపోతే శరభయ్య\nబావిలో పడి ఉండును.\nతరవాత ఆ చంటిపిల్లవాడు శరభయ్య\nచేతి నుంచి చేదతాడు అందుకుని, సునా\nయాసంగా చేదను పైకి తోడేశాడు.\n\"ఇప్పటికైనా సంగతి తెలిసిందిగా?\nఇక మాట్టాడకుండా ఇంటికి పద!\" అన్నది\nదుర్గమ్మ తన భర్తతో,\n\"ఇందులో `ఏదో గారడీ, కనుకట్టూ\nఉన్నాయి. నే నా అపరభీముణ్ణి కలుసుకు\nతీరాలిసిందే!” అన్నాడు శరభయ్య.\n\"నీ రాత నేను తప్పించగలనా ? నేను"
    },
    {
        "story_id": "1966_04_09",
        "chunk_id": "1966_04_09_03",
        "chunk_index": 3,
        "year": 1966,
        "month": 4,
        "source_path": "1966/చందమామ_1966_04.json",
        "title": "మహాబలులు",
        "author": "పి. వెంకటపతిరాజు",
        "normalized_genre_code": "FOLK_TALE",
        "content_type": "STORY",
        "keywords": [
            "అహంకారం",
            "శరభయ్య",
            "అపరభీముడు",
            "మహాబలం",
            "సుడిగాలి"
        ],
        "language": "TELUGU",
        "text": "\"నీ రాత నేను తప్పించగలనా ? నేను\nమాత్రం నీ వెంట రాను,\" అంటూ\nదుర్గమ్మ నీళ్ళు తీసుకుని ఇంటిదారి\nపట్టింది. రెండో స్త్రీ శరభయ్యతో, \" నా మాట\nవిని నువు కూడా ఇంటికి పో. నా మొగుడి\nకళ్ళ పడటం అంత మంచిది కాదు,”\nఅన్నది. కాని శరభయ్య మొండికెత్తి ఆమె\nవెనకనే వాళ్ళింట దాకా వెళ్ళాడు.\n\"నా మొగుడు ఆహారం వేటాడ\nబోయాడు. తడప కొక ఏనుగును తినేస్తాడు.\nఅందుచేత నువు ఎక్కడైనా దాక్కుని,\nచాటు నుంచి ఆయన్ని చూడు. ఎదట\nపడ్డావో, నిన్ను అవలీలగా విరుచుకు\nతింటాడు,” అన్నది అపరభీముడి భార్య.\nఆమె శరభయ్యను నిలువెత్తు కడవ\nలోకి దింపింది. అందులో శరభయ్య ముని\nవేళ్ళమీద నిలబడితే గాని బయట జరిగేది\nకనబడదు.\nసాయంకాలం అవుతుండగా పెద్ద సుడి\nగాల వీచింది. అపరభీముడు తన ఇంటి\nఆవరణలోకి వచ్చి, “ఏనుగును పండావుటే?”\nఅని కేకపెట్టాడు. ఆ కేకకు అన్ని వస్తు\nవులూ దద్దరిల్లాయి, శరభయ్య దాగి ఉన్న\nకడవ కూడా కంపించింది. శరభయ్యకు\nవణుకు పుట్టుకొచ్చింది. తన కన్న మహ\nబలుడొక డున్నాడన్నది అతని కిప్పుడు\nస్పష్టంగా తెలిసిపోయింది.\n\"నీ ఏనుగు సిద్ధంగా ఉంది. వచ్చి\nతిను,” అని అపరభీముడి భార్య అన్నది.\n\" కొంచెం ఉండు. ఎక్కడి నుంచో\nమనిషి వాసన కొడుతున్నది. మనిషిని తిని\nచాలారోజు లయింది,” అంటూ అపర\nభీముడు తన ఇంటి చుట్టూ ఉండే అడి\nవంతా గాలించటం మొదలుపెట్టాడు.\nతన భర్త దూరం వెళ్ళగానే అతని\nభార్య శరభయ్య దాక్కున్న చోటికి వచ్చి,\n\"నా భర్త వచ్చి తిండితిని, నిద్రపోతాడు.\nఅప్పుడు నేను దీపాన్ని కిటికీలో ఉంచు\nతాను. నువు పారిపోవటాని కదే గుర్తు.\nమళ్ళీ ఈ ఇంటి చాయల కెన్నడూ రాకు,\"\nఅని హెచ్చరించింది.\n\"రాను తల్లీ, రాను. నాకు బుద్ధి\nవచ్చింది!\" అన్నాడు శరభయ్య.\nఒక . రాత్రివేళ శరభయ్యకు కిటికీలో\nదీపం కనిపించింది. అతను మెల్లగా\nకడవలో నుంచి బయటికి వచ్చి, వేగంగా\nనడిచి వెళ్ళిపోసాగాడు.\nఅతను కొద్ది దూరం వెళ్ళాడో లేదో\nపెద్ద సుడిగాలి లేచింది. \"మనిషి వాసన!\nమనిషి వాసన!\" అన్న మాటలు వినిపిం\nచాయి. అపరభీముడి గొంతు శరభయ్య\nగుర్తించి, కాలి సత్తువ కొద్దీ పరిగెత్తసాగాడు.\nశరభయ్య ఎంత సేపు పరిగెత్తినా అపర\nభీముడు వెంట తరుముతూనే ఉన్నాడు.\nసుడిగాలి వీస్తూనే ఉంది. శరభయ్య"
    },
    {
        "story_id": "1966_04_09",
        "chunk_id": "1966_04_09_04",
        "chunk_index": 4,
        "year": 1966,
        "month": 4,
        "source_path": "1966/చందమామ_1966_04.json",
        "title": "మహాబలులు",
        "author": "పి. వెంకటపతిరాజు",
        "normalized_genre_code": "FOLK_TALE",
        "content_type": "STORY",
        "keywords": [
            "అహంకారం",
            "శరభయ్య",
            "అపరభీముడు",
            "మహాబలం",
            "సుడిగాలి"
        ],
        "language": "TELUGU",
        "text": "సుడిగాలి వీస్తూనే ఉంది. శరభయ్య\nకాళ్ళలో సత్తువ ఉడిగిపోయినా గాలితోపుకు\nఅతను ముందుకు పోతున్నాడు. అతను\nఅరణ్యానికి అడ్డంపడి పరిగెత్తుతూ ఉండటం\nచేత ఎంతదూరం వెళ్ళినా జనసంచారం\nతగలటంలేదు.\nఇంతలో శరభయ్యకు ఒక దృశ్యం ఎట్టె\nదట కనిపించి, పైప్రాణాలు పైనే ఎగిరి\nపోయినంత పని అయింది. అరణ్య\nమధ్యంలో ఒక మహాకాయుడు అరణ్య\nమృగాలను ఒక పెద్ద గుట్టగా పోసి, వాటిని\nపీక్కుతింటూ ఎముకలను ఒక పక్కకు\nవిసిరివేస్తున్నాడు.\n\" ఎవరు నువు? ఎవరు నిన్ను తరుము\nకొస్తున్నారు?” అని మహాకాయుడు శర\nభయ్యను అడిగాడు.\n\"ఒక మహాబలుడు!\" అన్నాడు శర\nభయ్య వణికిపోతూ.\nమహాకాయుడు కోపంతో హుంకరించి,\n\" అడివి రాక్షసుణ్ణి నేనుండగా మరో మహా\nబలుడా ! రానీ, వాడి ప్రాణాలు తీస్తాను,\"\nఅని గర్జించాడు.\nఇంతలోనే అపర భీముడు దగ్గిరికి\nవచ్చాడు. అతనితో వచ్చిన సుడిగాలి శర\nభయ్యను పైకి ఎగరగొట్టేసింది. దానితో\nఅతను ఎగిరి ఒక చెట్టుకొమ్మల మధ్య\nచిక్కుకున్నాడు. అక్కడి నుంచి' అతను\nఅతి దారుణమైన మహాబలుల యుద్ధం\nకళ్ళారా చూశాడు.\nఇద్దరు మహాబలులూ కొంచెంసేపు ఒకరి\nకొకరు ఎదురుగా నిలబడి చూసుకుని, తర\nవాత కలియబడ్డారు. వాళ్ళు ఒకళ్లనొకళ్ళు\nతన్నుకున్న తన్నులకూ, గుద్దులకూ కొండలు\nకూడా పిండి అయిపోవలిసిందే.\nతెల్లవారిన దాకా ఇద్దరు మహాబలులూ\nఇలాగే యుద్ధం చేసుకున్నాక, కూడబలు\nక్కున్నట్టు ఇద్దరూ ఆకాశంలోకి ఎగిరి\nమబ్బుల చాటుకు వెళ్ళిపోయారు. కాని\nఅప్పటికీ వాళ్ళ గర్జనలూ, తన్నులూ శర\nభయ్యకు వినిపిస్తూనే ఉన్నాయి.\nవారిలో ఎవరు గెలుస్తారో చూద్దామని\nశరభయ్య ఎంతో సేపు చూశాడుగాని వాళ్ళు\nతిరిగి భూమికి దిగి రానేలేదు. చివరకు\nఅతను చెట్టుదిగి, దారివెతుక్కుంటూ\nఇంటికి చేరుకున్నాడు.\nఅటు తరవాత శరభయ్య ఎన్నడూ తన\nబలం గురించి, భార్యతో గాని, ఇతర్లతో గాని\nగొప్పలు చెప్పుకోలేదు.\nఆ ప్రాంతాలవాళ్లు మబ్బులు ఉరిమి\nనప్పుడల్లా, \"మహాబలు లింకా యుద్ధం\nచేస్తూనే ఉన్నారు,” అంటారు."
    }
]