[
    {
        "story_id": "1971_07_01",
        "chunk_id": "1971_07_01_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "ఆహ్వానము",
        "author": "'చక్రపాణి'",
        "normalized_genre_code": "EDITORIAL",
        "content_type": "EDITORIAL",
        "keywords": [
            "ధనికులు",
            "పేదలు",
            "మంచితనం",
            "చెడ్డవారు",
            "స్వభావం"
        ],
        "language": "TELUGU",
        "text": "లోకంలో కొందరు ధనికులుంటారు,\nకొందరు పేదలుంటారు; కొందరు గొప్ప\nవాళ్ళుంటారు. కొందరు అనామకు\nలుంటారు. కాని స్వభావాలనుబట్టి\nమనుషులను మంచివాళ్ళుగానూ, చెడ్డ\nవాళ్ళుగానూ విభజించవచ్చు. మంచి\nవాడి వల్ల పదిమందికి మేలూ, చెడ్డ\nవాడి వల్ల పదిమందికి కీడూ జరుగు\nతుంది. '' మంచితనం\" అన్న కథలో\nచెడ్డవాడు తనకు తానే ఏ విధంగా\nకీడు తెచ్చి పెట్టుకున్న దీ మనం\nతెలుసుకుంటాం.\nసంపుటి 49 జూలై×71 సంచిక 1"
    },
    {
        "story_id": "1971_07_02",
        "chunk_id": "1971_07_02_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "అమరవాణి",
        "author": "చందమామ బృందం",
        "normalized_genre_code": "SOCIAL_STORY",
        "content_type": "STORY",
        "keywords": [
            "బుద్ధిమంతుడు",
            "బుద్ధిహీనుడు",
            "విధిబలం",
            "పురుషరత్నం",
            "దారిద్య్రం"
        ],
        "language": "TELUGU",
        "text": "యథా కందుకపాతే నో త్పత త్యార్యః పత న్న,\nతథా త్వనార్యః పతతి మృత్పిండపతనం యథా— 1\n[బుద్ధిమంతుడు పతనమైనప్పటికీ బంతిలాగా తిరిగి పైకి ఎగురుతాడు. అదే బుద్ధి\nహీనుడు పతనమైతే మట్టిముద్దలాగా పడిన చోటనే ఉండి పోతాడు.]\nగజ, భుజంగ, విహంగమ బంధనం,\nశశి, దివాకర యోర్గ్రహపడనం,\nమతిమతాం చ విలోక్య దరిద్రతాం,\nవిధి ర హెూ బలవా నితి మే మతిః —2\n[ఏనుగులూ, పాములూ, పక్షులూ పట్టుపడటమూ, సూర్యచంద్రులకు గ్రహణాలు\nకలగటమూ, బుద్ధిమంతులకు దారిద్య్రం చుట్టుకోవటమూ చూస్తే విధి ఎంత బలమై\nనదా అనిపిస్తుంది.]\nసృజతి తావ దశేషగుణాకరం\nపురుషరత్న మలంకరణం భువః,\nతదపి త తణ భంగి కరోతి చే\nడహహ కష్ట మపండితతా విధేః — 3\n[విధి భూమికి అలంకార మనదగిన పురుషశ్రేష్టుణ్ణి నృష్టించి, క్షణంలో చంపేస్తుంది.\nఅలాటి విధి ఎంత బుద్ధిలేనిది !]"
    },
    {
        "story_id": "1971_07_03",
        "chunk_id": "1971_07_03_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "లక్ష్మీవిజయం",
        "author": "పి. గురునాధశర్మ",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "లక్ష్మీదేవి",
            "విష్ణువు",
            "భక్తుడు",
            "అహంకారం",
            "పరీక్ష"
        ],
        "language": "TELUGU",
        "text": "విష్ణుమూర్తికి, తానే సృష్టి కంతకూ పాలకుడ\nనని చాలా అహంకారంగా ఉండేది. ఆయన\nఒకసారి, తన భార్య అయిన లక్ష్మీదేవితో,\n\"దేవీ, లో కాల న్నీ నా అధీనంలోనే\nఉన్నాయి, ప్రాణికోటి అంతా నా పైనే\nఆధారపడి ఉన్నది. నా భక్తులైనవారు నీ\nమాయాజాలంలో ఎన్నటికీ పడరు.\" అన్నాడు.\nదానికి లక్ష్మి, \"స్వామీ, ఆదంతా మీ\nభ్రమ. సమస్త సృష్టికి అధికారిణిని నేను.\nనేను కటాక్షించిన వ్యక్తి ఎవడైనా సరే\nఅగ్రగణ్యు డవుతాడు. వాణ్ణి అందరూ గౌర\nవించి, పూజిస్తారు. నా మాటలో మీకు\nనమ్మకం లేకపోతే మన శక్తులను పరీ\nక్షింతాం.'' అన్నది.\nవిష్ణువు అందుకు సమ్మతించాడు.\nఇద్దరూ యోగినీ యోగుల రూపాలు\nధరించి బయలుదేరారు.\nఒక నగరంలో విష్ణుభక్తుడుగా ప్రసిద్ధి\nకెక్కిన వైశ్యోత్తముడు ఒకడు ఉన్నాడు.\nకుంభపోతగా వర్షం కురుస్తూ, వడగళ్ళు\nపడుతూ, చలి జాస్తిగా ఉన్న సమయంలో\nయోగి రూపంలో వున్న విష్ణువు ఆ వైశ్య\nభక్తుడి ఇంటి ముందు, చలికి వణుకుతూ\nతచ్చాడసాగాడు.\nఇంటిలో నుంచి, విష్ణుభక్తుడైన సెట్టి\nయోగిని చూసి, ఎంతో ఆదరంతో లోపలికి\nఆహ్వానించి, \"స్వామీ, ఇది మీ ఇల్లే అను\nకోండి. ఇల్లంతా చూసి, మీకు నచ్చిన\nగదిలో విశ్రాంతి తీసుకోండి.\" అన్నాడు.\nయోగి ఇల్లంతా తిరిగి చూసి, ఒక చిన్న\nకొట్టు దగ్గర ఆగి, \"నా కీ గది బాగున్నది.\nఇందులో ఉంటాను,\" అన్నాడు.\n\"స్వామీ, ఇది మీ రుండటానికి తగదు.\nఇందులో పనికిమాలిన సామాను మాత్రమే\nఉంచుతాం. మీరు ఇంతకన్న మంచి గది\nఏదన్నా ఎన్నుకుంటే బాగుంటుంది,\"\nఅన్నాడు సెట్టి.\n\"సెట్టి, మేము యోగులం. మాకు\nకావలసింది ఏకాంత స్థలం.\" అన్నాడు\nయోగి.\nచేసేది లేక సెట్టి ఆ గదిని అప్పుడే\nశుభ్రం చేయించి, యోగికి అందులో పక్క\nపరిపించాడు. యోగి ఆ కొట్టులో ప్రవేశించి,\nతలుపు మూసి గడియ వేసుకున్నాడు.\nఆయన తనలో, \" నాకు నా భక్తుడు\nఆశ్రయ మిచ్చాడు. కాని ఈ చలిలో లక్ష్మి\nఏమవుతుంది? ఆమెకు ఎవరు ఆశ్రయ\nమిస్తారు? ఆమె తప్పక ఓడిపోతుంది.”\nఅనుకున్నాడు.\nఇంతలోనే యోగిని వేషంలో ఉన్న\nలక్ష్మి కూడా ఆ పెట్టి ఇంటి ముందుకే వచ్చి.\nచలికి వణుకుతూ తారట్లాడసాగింది. సెట్టి\nఆమెను చూసి, ఆమె అందానికి ఆశ్చర్య\nపడి, బయటికి వచ్చి, \" దేవీ, ఇలాటి వాతా\nవరణంలో నువు బయట ఎందుకు\nఉన్నావు? చలి అంతకంతకూ ముదురు"
    },
    {
        "story_id": "1971_07_03",
        "chunk_id": "1971_07_03_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "లక్ష్మీవిజయం",
        "author": "పి. గురునాధశర్మ",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "లక్ష్మీదేవి",
            "విష్ణువు",
            "భక్తుడు",
            "అహంకారం",
            "పరీక్ష"
        ],
        "language": "TELUGU",
        "text": "ఉన్నావు? చలి అంతకంతకూ ముదురు\nతున్నది. నీకు అభ్యంతరం లేకపోతే మా\nఇంట్లోకి వచ్చి, విశ్రాంతి తీసుకో.\"\nఅన్నాడు.\nయోగిని లోపలికి వచ్చి, “నాకు చాలా\nదాహంగా ఉన్నది,"
    },
    {
        "story_id": "1971_07_04",
        "chunk_id": "1971_07_04_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "రాతిరథం - 10",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "ఖడ్గవర్మ",
            "జీవదత్తుడు",
            "సొరంగం",
            "మిట్టకోట",
            "సింహాలు"
        ],
        "language": "TELUGU",
        "text": "[భైరవులకు చిక్కి ప్రాణాపాయస్థితిలో వున్న జీవదత్తుణ్ణి, భవానినీ గ్రామస్థుల సాయంతో\nఖడ్గవర్మ కాపాడాడు. భైరవులు అరణ్యంలోకి పారిపోయారు. గ్రామస్థులకు వీడ్కోలు\nచెప్పి, జీవదత్తుడూ, ఖడ్గవర్మా కొండ కింది లోయలోకి వెళ్ళారు. అక్కడ వాళ్ళకు\nయువకు డొకడు కనిపించాడు. ఖడ్గ జీవదత్తులు అతణ్ణి చుట్టుముట్టారు. తరవాత —]\nఖడ్గవర్మ కత్తి పై కెత్తి యువకుడి గుండెల\nకేసి గురిచేసి, నిలబడ్డాడు. జీవదత్తుడు కూడా\nదండాన్ని ఎత్తి పట్టుకుని కొంచెంసేపు ఆగి,\nయువకుడిలో ఎలాంటి చలనం లేకపోవటం\nచూసి, “ఏం, భయపడుతున్నావా? అంత\nభయస్థుడికి అంత పదునైన గండ్రగొడ్డలి\nఎందుకు?\" అన్నాడు. హేళనచేస్తున్నట్టు.\nఈ మాటలకు యువకుడి ముఖం\nకోపంతో ఎర్రబడింది. అతడు పళ్ళు\nకొరుకుతూ అటూయిటూ తల తిప్పి, ఖడ్గ\nజీవదత్తుల్ని ఓమారు చూసి, \" మీరు నా\nమీదికి దొంగచాటుగా వచ్చి పడ్డారు. అయినా\nనేను భయపడటం లేదు. ముందు మీలో\nఎవర్ని యమలోకానికి పంపటమా అని ఆలో\nచిస్తున్నాను.\" అన్నాడు.\n“అట్టే ప్రగల్భాలు పలకకు. ఈ నట్ట\nడవిలో యీ చెట్టుకు ఎందుకు కాపలా\nకాస్తున్నావో చెప్పు!\" అంటూ ఖడ్గవర్మ\nచప్పున ముందుకు ఒకడుగు వేసి, యువ\nకుడి కంఠాన్ని నరకబోయేవాడిలా కత్తిని\nఝళిపించాడు.\nఖడ్గవర్మ ఎత్తు పారింది. యువకుడు\nగండ్రగొడ్డలిని ఎత్తి అతడి కేసి దూక\nబోయాడు. అదే అదనుగా జీవదత్తుడు\nముందుకు పోయి దండాన్ని అతడి మోకా\nలికి అడ్డం పెట్టి వెనక్కు గుంజాడు. యువ\nకుడు దభీమంటూ ముందుకు పడిపోయాడు.\nఅతడి చేతిలోని గండ్రగొడ్డలి పట్టుతప్పి\nదూరంగా పోయిపడింది.\nఖడ్గవర్మ నవ్వుతూ గొడ్డలిని తీసుకుని\nభుజానికి తగిలించుకుని, \"ఇప్పుడు మనం\nచేసింది ఎవరికీ ప్రాణాపాయం కలగని\nయుద్ధం. ఓపిక వుంటే లేచి నిలబడు, లేక\nపోతే ఆ చెట్టుబోదెకు చేరగిలబడి కూర్చో.\nఅసలు సంగతి చెప్పు. బావగారెవరు ?\nచెట్టు, కోటబురుజు కాపటం ఏమిటి?\"\nఅని అడిగాడు.\n\"ప్రస్తుతానికి మీరే గెలిచారు, కాని\nఆ రహస్యం తెలుసుకోవటంవల్ల మీకు మేలు\nకన్న కీడే ఎక్కువ కలుగుతుంది. ఆ మధ్య\nఒకడికి చెప్పాను. వాడు బావగారి పెంపుడు\nసింహాలకూ, పులులకూ మేత అయి\nపోయాడు.\" అన్నాడు యువకుడు.\n“ఓహెూఁ, యిది మరీ చిత్రంగా వుంది!\nఆ రహస్యం మేం తప్పక తెలుసుకోవాలి.\nత్వరగా చెప్పు. చీకటి పడేలోపల మేం\nఆ ఎదురుగా వున్న కొండ దిగి పోవాలి.”\nఅన్నాడు జీవదత్తుడు.\n\"ఆ రహస్యం నేను చెపితే మీరు"
    },
    {
        "story_id": "1971_07_04",
        "chunk_id": "1971_07_04_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "రాతిరథం - 10",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "ఖడ్గవర్మ",
            "జీవదత్తుడు",
            "సొరంగం",
            "మిట్టకోట",
            "సింహాలు"
        ],
        "language": "TELUGU",
        "text": "\"ఆ రహస్యం నేను చెపితే మీరు\nఆ కొండా యీ కొండా మధ్యవున్న చిన్న\nమైదానంలో ఘోరమరణం పాలవుతారు.”\nఅన్నాడు యువకుడు.\nఖడ్గవర్మ కోపంగా గండ్రగొడ్డలిని తీసు\nకుని యువకుడితో, '' తల నరకమంటావా?\nఆ సంగతేదో చెపుతావా?'' అన్నాడు.\nయువకుడు ఖడ్గవర్మ ముఖంలోకి ఓసారి\nపరీక్షగా చూసి, అతడు అన్నంత పనీ చేస్తా\nడని భయపడిపోయి, \" అయితే వినండి!\nఈ చెట్టు బోదె పైకి అయిదారడుగులు\nఎక్కితే అక్కడ మీకొక తొర్ర కనబడు\nతుంది. ఆ తొర్రలో కొద్ది దూరం పాకుతూ\nపోయారంటే, ఒక సొరంగ మార్గం ఎదు\nరవుతుంది. దాని వెంట పోతే అవతలి\nకొండను ఓ అరగంటలో సునాయాసంగా\nచేరవచ్చు. కాని దారిలో మీకు బావగారి\nమిట్టకోట తగులుతుంది. అక్కడ తప్పక\nమీకు నూకలు చెల్లిపోతాయి,\" అన్నాడు.\nజీవదత్తుడు ఓ క్షణకాలం ఆలోచించి\nయువకుడి మాటల సారాంశం అర్ధం చేసు\nకుని,"
    },
    {
        "story_id": "1971_07_05",
        "chunk_id": "1971_07_05_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "సరిఅయినవిచారణ",
        "author": "ఎస్. కేశవరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వీరన్న",
            "చిన్న రాజు",
            "విచారణ",
            "నీలమణి",
            "షావుకారు",
            "రాజధర్మం"
        ],
        "language": "TELUGU",
        "text": "పూర్వం ఒక రాజ్యంలో ఒక పక్కగా ఒక\nగోకులం ఉండేది. అక్కడ పశుపోషకులు\nఉండే వారు. ఆ గోకులంలో వీరన్న అనే\nకుర్రవాడు ఒకడు ఉండేవాడు. గోకులంలో\nఉండే మిగిలిన కుర్ర వాళ్ళందరూ వాడి\nశాసనానికి లోబడి ఉండి. వాడు చెప్పిన\nదెల్లా చేస్తూ, వాణ్ణి వీరరాజు అని పిలిచే\nవారు. వాడికి \" చిన్న రాజు\" అనే బిరుదు\nకూడా ఉండేది.\nఒకనాడు కుర్రవాళ్ళు పశువులను\nమేపుతూ ఉండగా, ఒక బ్రాహ్మణుడు తన\nభార్యతోనూ, పిల్లలతోనూ ఎక్కడికోపోతూ\nవీరన్నకు దూరంగా కనిపించారు. వెంటనే\nవీరన్న తనతోటి కుర్రవాళ్ళతో, \" ఒరే,\nత్వరగాపోయి వాళ్ళను పిలుచుకురండి.\nచాలా దీనస్థితిలో ఉన్నట్టున్నారు. ఇక్కడ\nచెట్ల కింద కొంచెంసేపు విశ్రాంతి తీసుకుని\nపోతారు,\" అన్నాడు.\nకుర్రవాళ్ళు బ్రాహ్మడి వద్దకు వెళ్ళి,\n\"మీరు కాస్సేపు అక్కడ చెట్ల కింద\nవిశ్రాంతి తీసుకుని వెళ్ళండి.\" అన్నారు.\nబ్రాహ్మణుడు విసుగుగా, \" మాకు\nవిశ్రాంతీ వద్దు, ఏమీవద్దు,\" అని ముందుకు\nసాగబోయాడు.\nకాని పశువుల కాపరి కుర్రాళ్ళు ఆయ\nనను పోనివ్వక, \"మీరు వెళ్ళటానికి వీల్లేదు.\nమా వీరరాజు మాటంటే ఆజ్ఞే!'' అన్నారు.\nబ్రాహ్మణుడు తన భార్యా బిడ్డలతో సహా\nవీరన్న ఉన్నచోటికి వచ్చాడు. వీరన్న ఒక\nచట్రాయి మీద కూర్చుని ఉన్నాడు.\nబ్రాహ్మణ కుటుంబం దగ్గిరికి రాగానే\nఅతను చప్పున లేచి నిలబడి, నమస్కారం\nచేసి, అందరినీ కూర్చోమని, ''అయ్యా,\nమీరు దూరప్రయాణం మీద వెళుతున్నట్టు\nన్నారు. మీ ముఖాలు చూస్తే మీకేదో\nకష్టం వచ్చినట్టు కనబడుతుంది. మా పల్లె\nసహాయం కావలిస్తే చెప్పండి, చేతనైతే\nచేస్తాం,\" అని బ్రాహ్మణుడితో అన్నాడు.\nబ్రాహ్మణుడు వీరన్నతో \"నువు\nఊహించినది నిజమే నాయనా. ఈ రాజ్యంలో\nన్యాయమూ, ధర్మమూ నశించాయి. అందు\nచేత ఇక్కడ ఉన్నదంతా విడిచిపెట్టి\nదేశాంతరం పోతున్నాం.\" అని తన కథ\nఈ విధంగా చెప్పాడు:\nఆ బ్రాహ్మణుడు ఒక పండితుడు. ఉన్న\nగ్రామంలోనే దొరికినంత ఆర్జిస్తూ, ఉన్న\nదానితో సరిపెట్టుకుంటూ, సామాన్య జీవితం\nగడుపుతూ వస్తున్నాడు. ఆయనకు ఎప్పుడో\nఒక శ్రీమంతుడు, ఆయన విద్వత్తుకు సంతో\nషించి, ఒక నీలమణిని బహుమానంగా\nఇచ్చాడు. కాని బ్రాహ్మణుడు దాన్ని అమ్ము\nకుని తినక, అది తన విద్వత్తుకు చిహ్నంగా\nశాశ్వతంగా తమ వంశంలో ఉండి పోవా\nలనుకుని, దాన్ని జాగ్రత్తగా దాచుకున్నాడు.\nఇలా ఉండగా బ్రాహ్మణుడి కుమార్తెకు\nవివాహం చెయ్యవలసి వచ్చింది. పెళ్ళి\nఖర్చుల కోసం ధనం అవసరమయింది."
    },
    {
        "story_id": "1971_07_05",
        "chunk_id": "1971_07_05_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "సరిఅయినవిచారణ",
        "author": "ఎస్. కేశవరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వీరన్న",
            "చిన్న రాజు",
            "విచారణ",
            "నీలమణి",
            "షావుకారు",
            "రాజధర్మం"
        ],
        "language": "TELUGU",
        "text": "ఖర్చుల కోసం ధనం అవసరమయింది.\nడబ్బు పుట్టించే మార్గం మరేదీలేక బ్రాహ్మ\nణుడు తన నీలమణిని ఒక షావుకారు వద్ద\nకుదువబెట్టి, వెయ్యివరహాలు అప్పుగా తెచ్చు\nకున్నాడు. పెళ్ళి జరిగిపోయింది.\nఒక సంవత్సరానికి ఆ బ్రాహ్మణుడు\nవెయ్యి వరహాలూ, దాని మీద వడ్డీ సేకరించి\nతీసుకుపోయి, షావుకారు అప్పు తీర్చి, తన\nమణిని తనకు ఇచ్చెయ్యమని అడిగాడు.\nషావుకారు తన డబ్బు లెక్కచూసుకుని\nపెట్టెలో పెట్టుకుని, \"మీ మణి నా భార్య\nపెట్టెలో ఉన్నది. నాభార్య గ్రామాంతరం\nవెళ్ళింది. ఆమె రాగానే ఇస్తాను.\" అన్నాడు.\nషావుకారు బ్రాహ్మణుణ్ణి మణికోసం చాలా\nసార్లు తిప్పాడు. ఒకసారి, తన భార్య\nపుట్టింటి నుంచి తిరిగి రాలేదన్నాడు; మరొక\nసారి, తన భార్యపెట్టె తాళపుచెవి కనిపిం\nచటం లేదన్నాడు; ఇంకోసారి, తాను ఇంట్లో\nలేడని చెప్పించాడు.\nచివరకు షావుకారు, \" ఇదేమిటయ్యా?\nనువు బాకీ చెల్లించినప్పుడే నీకు తాకట్టు\nవస్తువు తిరిగి ఇస్తిని కదా ! మళ్ళీ తెమ్మంటే\nనేనెక్కడ తెచ్చేది?\" అనేశాడు.\nఈ అన్యాయం సహించలేక బ్రాహ్మణుడు\nగట్టిగా కేకలు పెట్టాడు. షావుకారు\nఆయనను తన మనుషులచేత బయటికి\nనెట్టించాడు. బ్రాహ్మణుడు రాజుగారి దగ్గిరికి\nవెళ్ళి, షావుకారు మీద ఫిర్యాదు చేశాడు.\nషావుకారు ఇద్దరు మనుషులకు లంచంపెట్టి,\nతనకు అనుకూలంగా సాక్ష్యం చెప్పటానికి\nసిద్ధంచేశాడు. ఆ సాక్షులు రాజుగారి ఎదట\nసాక్ష్యం ఇస్తూ, బ్రాహ్మణుడు అప్పు తీర్చి\nనీలమణి తీసుకుని వెళ్ళిపోవటం తాము\nకళ్ళారా చూశామని అన్నారు.\nరాజుగారు బ్రాహ్మణుడి ఫిర్యాదును\nకొట్టివేయటమే గాక, అలాటి దురాశ పనికి\nరాదనీ, పరువు మర్యాదలు గల షావు\nకార్లకు ద్రోహం ఆరోపించటం చాలా పెద్ద\nనేరమనీ, పేరు ప్రతిష్ఠలుగల బ్రాహ్మ\nణుడు అయిపోయినందున శిక్షించకుండా\nవదిలేస్తున్నాననీ అన్నాడు.\nతనకు న్యాయం జరగకపోగా అవమానం\nకూడా పొందిన బ్రాహ్మణుడికి ఇక\nఆ రాజ్యంలో ఉండాలనిపించలేదు. అందు\nచేత ఆయన తన ఇల్లూ, వాకిలీ వదిలి,\nదేశాంతరం వెళ్ళిపోతున్నాడు.\nబ్రాహ్మణుడి కథ అంతావిని వీరన్న,\n“పండితుడా, నీకు ఈ దేశంలోనే న్యాయం\nజరిగేటట్టు నేను చూస్తాను. మీ రంతా\nదేశాంతరం వెళ్ళవద్దు. మీకు అన్ని సదు\nపాయాలూ నేను సమకూర్చుతాను.\" అని\nతనతోటి కుర్రవాళ్ళకు పనులు చెప్పాడు.\nవీరన్న ఆజ్ఞప్రకారం ఆ కుర్రవాళ్ళు\nఅక్కడే ఒక కుటీరం కట్టి, బ్రాహ్మణ\nకుటుంబానికి కావలసిన బియ్యమూ, ఉప్పు,\nపప్పు, కూరలూ తెచ్చి పడేశారు. బ్రాహ్మ\nణుడు ఈ తతంగమంతా చూసి ఆశ్చర్యపడి,"
    },
    {
        "story_id": "1971_07_05",
        "chunk_id": "1971_07_05_03",
        "chunk_index": 3,
        "year": 1971,
        "month": 7,
        "source_path": "1971/చందమామ_1971_07.json",
        "title": "సరిఅయినవిచారణ",
        "author": "ఎస్. కేశవరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వీరన్న",
            "చిన్న రాజు",
            "విచారణ",
            "నీలమణి",
            "షావుకారు",
            "రాజధర్మం"
        ],
        "language": "TELUGU",
        "text": "ణుడు ఈ తతంగమంతా చూసి ఆశ్చర్యపడి,\nసకుటుంబంగా అక్కడే ఉండిపోయాడు.\nతరవాత వీరన్న రాజుగారికి ఒక కుర్ర\nవాడి ద్వారా ఇలా సందేశం పంపాడు :\n\" మహారాజుగారు ఒక బ్రాహ్మణుడికీ, షావు\nకారుకూ నీలమణి సందర్భంగా జరిపిన\nవిచారణ అనంతరం ఇచ్చిన తీర్పు సరి\nఅయినది కాదు. ఆ విచారణ సక్రమంగా\nజరగలేదు. ఇందువల్ల మహారాజుగారికి\nచెడ్డ పేరు వస్తుంది. మహారాజుగారు అనుమ\nంచినట్టయితే నేను స్వయంగా తిరిగి\nచారణ జరిపి, సరి అయిన తీర్పు ఇవ్వ\nలను—చిన్నరాజు.''\nఈ సందేశం చదువుకుని రాజు మొదట\nచకితుడైనాడు. కాని తరవాత ఆయనకు\nకుతూహలం కలిగి, వీరన్న వచ్చి విచారణ\nజరపటానికి అనుమతి ఇచ్చాడు. వీరన్న\nబ్రాహ్మణుణ్ణి వెంట బెట్టుకుని రాజభవ\nనానికి వచ్చి, తాను ఏ విధంగా విచారణ\nజరపదలచినదీ రాజుగారికి తెలియజేశాడు.\nరాజుగారి సభలో ఒక పశువుల కాపరి\nవిచారణ జరిపి, న్యాయనిర్ణయం చేయ\nబోతున్నాడని తెలిసి, రాణిగారూ, అంతః\nపుర పరిచారికలూ వచ్చి పక్కగదులలో\nకూర్చున్నారు. షావుకారూ, అతని ఇద్దరు\nసాక్షులూ, బ్రాహ్మణుడూ వేరువేరు ప్రదే\nశాలలో ఉంచబడ్డారు. ముఖ్యులతో సభ\nఅంతా నిండిపోయింది. వీరన్న రాజుగారి\nపాదాల దగ్గిర కూర్చున్నాడు.\nమొదట బ్రాహ్మణుడు వచ్చి తన కథ\nఅంతా సభవారికి చెప్పుకున్నాడు. వీరన్న\nచూపిన చిన్నచిన్న రాళ్ళను చూసి బ్రాహ్మ\nణుడు తన నీలమణి ఏ రాయి ప్రమాణంలో\nఉండేదీ చెప్పాడు! అక్కడ ఉన్న రక\nరకాల నీలంరంగు గుడ్డపేలికలలో ఏ పేలిక\nరంగులో తన మణి ఉండేదీ చూపాడు.\nతరవాత షావుకారు వచ్చి, బ్రాహ్మణుడు\nతన వద్ద ఉంచిన మణిప్ర మాణాన్నీ,\nరంగునూ బ్రాహ్మణుడు చెప్పిన ప్రకారమే\nసూచించాడు.\nవాళ్ళిద్దరూ చెప్పిన విషయాలలో తేడా\nఎమంటే, బ్రాహ్మణుడు, తనకు మణి తిరిగి\nరాలేదనీ, తాను మణిని తాకట్టు పెట్టి\nనప్పుడు గాని, డబ్బు చెల్లించి నప్పుడుగాని\nఅక్కడ ఎవరూ లేరనీ అన్నాడు, షావుకారు,\nతాను మణి తిరిగి ఇచ్చిన సమయంలో\nఇద్దరు మనుషులు అక్కడ ఉన్నారన్నాడు.\nమొదటి సాక్షిని రప్పించి ప్రశ్నించాడు\nవీరన్న. తాను అయిదువందల వరహాలు\nఅప్పుకావలసి షావుకారు దగ్గిరికి వచ్చాననీ,\nబ్రాహ్మణుడు బాకీ తీర్చిన డబ్బునుంచే\nషావుకారు తనకు డబ్బు ఇచ్చాడనీ ఈ సాక్షి\nచెప్పాడు; తాను షావుకారు దగ్గిరికి వెళ్ళే\nసరికి రెండోసాక్షి అక్కడ లేడనీ, వాడు\nతరవాత వచ్చాడనీ అన్నాడు: షావుకారు\nనీలమణిని పసుపు పచ్చని పట్టుగుడ్డలో\nకట్టి ఇచ్చాడనీ, బ్రాహ్మణుడు దాన్ని"
    },
    {
        "story_id": "1971_07_05",
        "chunk_id": "1971_07_05_04",
        "chunk_index": 4,
        "year": 1971,
        "month": 7,
        "source_path": "1971/చందమామ_1971_07.json",
        "title": "సరిఅయినవిచారణ",
        "author": "ఎస్. కేశవరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వీరన్న",
            "చిన్న రాజు",
            "విచారణ",
            "నీలమణి",
            "షావుకారు",
            "రాజధర్మం"
        ],
        "language": "TELUGU",
        "text": "కట్టి ఇచ్చాడనీ, బ్రాహ్మణుడు దాన్ని\nబొడ్డులో దోపుకున్నాడనీ అన్నాడు. అయితే\nఈ సాక్షి మణి ఏ ప్రమాణంలో ఉండేదీ,\nఏ రంగులో ఉండేదీ సరిగా చెప్పలేదు.\nతరవాత రెండో సాక్షిని పిలిపించి వీరన్న\nప్రశ్నించాడు. రెండో సాక్షి చెప్పినది\nమొదటివాడు- చెప్పిన దానికి పొందలేదు.\nబ్రాహ్మణుడు రావటం తాను అక్కడ\nఉండగా జరిగిందన్నాడు ఈసాక్షి, నీలమణి\nప్రమాణాన్ని మరొక రకంగా చెప్పాడు.\nవీరన్న సాక్షిని పంపేసి రాజుతో,\n“ చూశారా, మహారాజా? వీళ్ళిద్దరూ దొంగ\nసాక్షులు. షావుకారు దొంగ సాక్ష్యం ఎందుకు\nతెచ్చాడో తమరు బయటికి తీసినట్టయితే\nఈ విచారణ పూర్తి అయి న్యాయం జరుగు\nతుంది. షావుకారు నిజం చెప్పక పోయి\nనట్టయితే అతని భార్యను పిలిచి, ఆమె\nపుట్టింటికి వెళ్ళినదీ లేనిదీ. ఎప్పుడు\nవెళ్ళినది. ఎప్పుడు తిరిగి వచ్చినది, నీల\nమణి ఆమె పెట్టెలో ఉండినదీ, లేనిదీ,\nఆమె పెట్టెతాళంచెవి పోయినదీ లేనిదీ\nవిచారించ వచ్చు.\" అన్నాడు.\nవిచారణ అనేది ఎంత పరిశీలన\nచెయ్యవచ్చో రాజుకు అర్ధమయింది. ఆయ 5\nషావుకారు సాక్షులను పిలిచి, అబద్ధాలా\nనందుకు తలలు తీసేస్తాననే సరిక,\nవాళ్ళిద్దరూ రాజుగారి కాళ్ళపైనపడి,\nషావుకారు తమకు చెరొక అయిదు వర\nహాలూ ఇచ్చి తనకు అనుకూలంగా సాక్ష్యం\nచెప్పమన్నాడని ఒప్పుకున్నారు.\nతన సాక్షులు నిజం బయటపెట్టేసినాక\nషావుకారు నేరం ఒప్పుకోక తప్పలేదు.\nఆయన రాకభటుల వెంట ఇంటికి వెళ్ళి,\nనీలమణినీ, రాజుగారు విధించిన పరిహారం\nసొమ్మునూ తెచ్చి బ్రాహ్మణుడికి ఇచ్చు\nకున్నాడు. తరవాత రాజుగారు షాపు\nకారుకూ, అతని సాక్షులకూ కారాగృహ\nవాసశిక్ష విధించాడు.\nరాజుగారు వీరన్న శక్తి యుక్తులను\nఎంతగానో శ్లాఘించాడు. అప్పుడు బ్రాహ్మ\nణుడు వీరన్న చెయ్యి చూసి, \"మహారాజా,\nఈ కుర్రవాడి చేతిలో రాజలక్షణాలు కొన్ని\nఉన్నాయి. రాజ్యభ్రష్టులై అజ్ఞాతంగా గోకు\nలంలో తలదాచుకున్న ఏ రాజదంపతులో\nఇతని తల్లిదండ్రులై ఉంటారని నాకు అను\nమానంగా ఉన్నది.\" అన్నాడు.\nపక్కగదిలో నుంచి ఈ మాటలు విన్ని\nరాణి మూర్ఛపోయింది. ఆమెకు, శైత్యోప\nచారాలు చేసి, మూర్ఛ తెలిసేటట్టు చేశారు.\nతరవాత రాజు ఆమెను. \"ఎందుకలా\nమూర్ఛపోయావు? \" అని అడిగాడు.\nరాణి రాజుగారి వద్ద ముందుగా అభయం\nపొంది తన రహస్యం బయట పెట్టింది.\nరాజు నల్లటివాడు. రాణి తెల్లని తెలుపు.\nరాణి గర్భవతి అయిఉంగా రాజమాత\nరాజుతో, 'నీకు కలగబోయే బిడ్డకూడా\nనలుపైతే నువు మరొక భార్యను చేసుకో,”\nఅని చెప్పింది."
    },
    {
        "story_id": "1971_07_05",
        "chunk_id": "1971_07_05_05",
        "chunk_index": 5,
        "year": 1971,
        "month": 7,
        "source_path": "1971/చందమామ_1971_07.json",
        "title": "సరిఅయినవిచారణ",
        "author": "ఎస్. కేశవరావు",
        "normalized_genre_code": "MORAL_STORY",
        "content_type": "STORY",
        "keywords": [
            "వీరన్న",
            "చిన్న రాజు",
            "విచారణ",
            "నీలమణి",
            "షావుకారు",
            "రాజధర్మం"
        ],
        "language": "TELUGU",
        "text": "అని చెప్పింది.\nఈ మాట రాణి చెవినపడింది. తనకు\nనల్లని బిడ్డపుడితే తన జీవితానికి భవిష్యత్తు\nఉండదని గ్రహించి ఆమె. అలాజరిగిన\nపక్షంలో ఆ బిడ్డను మార్చటానికి తన పరి\nచారికతో ముందుగానే ఏర్పాటు చేసింది.\nరాణి ప్రసవం అయేసమయంలోనే ఆడ\nమనిషి ఒకతె గోకులంలో తెల్లని పిల్లవాణ్ణి\nకన్నది. దురదృష్ట వశాన రాణికి నల్లని\nకొడుకే కలిగాడు. రాణిపరిచారిక చాలా\nనేర్పుగా ఆ బిడ్డలను మార్చేసింది. అలా\nమారి గోకులంలో పెరిగిన బిడ్డే వీరన్న.\nరాణి చెప్పిన కథ తేలికగా రుజువయింది.\nరాజుగారు తన కొడుకు అనుకుని పెంచు\nకున్నవాడు మందబుద్ధి. రాజు వీరన్నను\nసంతోషంగా స్వీకరించుకుని, అతను తన\nకొడుకేనని బహిరంగంగా ప్రకటించాడు."
    },
    {
        "story_id": "1971_07_06",
        "chunk_id": "1971_07_06_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "తరగనిసంపద - 2",
        "author": "అరేబియా జానపదకథ",
        "normalized_genre_code": "FOLK_TALE",
        "content_type": "STORY",
        "keywords": [
            "అబూ అల్ కాసిమ్",
            "ఖలీఫా",
            "లబీబా",
            "తరగని సంపద",
            "దాతృత్వం"
        ],
        "language": "TELUGU",
        "text": "అబూఅల్ కాసిం ఖలీఫాను చెయ్యిపట్టుకుని\nతీసుకుపోయి ఒక చల్లని గదిలో బంగారు\nఆసనం మీద కూర్చోబెట్టాడు. ఆ గదిలో\nసాంబ్రాణి కాలుతున్నది. గదినిండా సుగంధ\nధూపం ఉన్నది. నేలమీద మెత్తని తివాసీ\nఉన్నది. అబూ ఖలీఫా సరసనే కూర్చుని,\nతన కథ ఇలా చెప్పసాగాడు:\nమా తండ్రి అబ్దల్ అజీజ్ అనేవాడు\nకైరోనగరంలో ప్రసిద్ధి కెక్కిన నగల పర్త\nకుడు. ఆయన తాతముత్తాతలు కూడా\nఆ నగరంలో ఉండిన వారే అయినప్పటికీ,\nఅపారంగా ధనం ఆర్జించిన నా తండ్రి\nఈజిప్టు సుల్తాను లోభానికి వెరిచి, ఈ బస్రా\nనగరంలో, అబ్బాసిద్ ఖలీఫాల రక్షణలో\nతల దాచుకోవలసి వచ్చింది.\nఈ నగరంలోకెల్లా ధనికుడైన వర్తకుడి\nకుమార్తెను నా తండ్రి వివాహం చేసు\nకున్నాడు. ఆమెకు తోబుట్టువులు లేరు.\nనా తల్లిదండ్రులకు నే నొక్కణ్ణి సంతానం.\nఈ కారణం చేత, నా చిన్నతనంలోనే తల్లి\nదండ్రులు చనిపోగా, నేను బ్రహ్మాండమైన\nఆస్తికి వారసుణ్ణి ఆయాను.\nఅయితే నేను ఒళ్ళు తెలియకుండా\nఖర్చు పెట్టి, రెండేళ్ళలో నాకున్నదంతా తగ\nలేసుకుని, బస్రానగర మంతటా నా పేరు\nమారుమోగేటట్టు చేసుకున్నాను. ఇంత పేరు\nతెచ్చుకున్న చోట దరిద్రుడుగా జీవించలేక,\nబస్రా విడిచి మరెక్కడికైనా పోదలచి, ఇల్లు\nవాకిలి అమ్మేసి, వర్తకుల బిడారు వెంట\nబయలుదేరాను. మోసుల్, డమాస్కస్\nనగరాలు చూసి, అక్కడినుంచి ఎడారిదాటి\nమక్కాయాత్ర చేసి, కొన్నాళ్ళతర్వాత\nనా తాతముత్తాతల జన్మస్థలమైన కైరో\nనగరం చేరుకున్నాను.\nకైరోనగరపు భవనాలూ, మసీదులూ\nచూడగానే నాకు నా తండ్రి జ్ఞాపకం వచ్చి\nఏడుపు వచ్చింది. ఆయన ఈ నగరంలో\nఎంత వైభవంగా జీవించాడు! బరువెక్కిన\nగుండెతో సుల్తానుభవనం వెనుక ప్రాంతంలో\nఉన్న నైల్నది ఒడ్డుకు వెళ్ళాను. నేను తల\nఎత్తి చూసేసరికి, ఎత్తున ఉన్న గవాక్షం వద్ద\nఒక యువతి ముఖం కనిపించి మాయ\nమయింది. అందమైన ఆ ముఖం మళ్ళీ\nకనిపిస్తుందేమోనని చీకటిపడిన దాకా\nఅక్కడే ఉండి పోయాను. కాని ఆ ముఖం\nతిరిగి కనిపించలేదు.\nఆ రాత్రి సత్రంలో నా బసకు తిరిగి\nవెళ్ళి. మర్నాడు ఉదయం మళ్ళీ అక్క\nడికే వచ్చి ఆ గవాక్షం కేసే చూస్తూ కూర్చు\nన్నాను. ఆ రోజు నాకా ముఖం కనిపించ\nలేదు గాని, గవాక్షపు తెర వెనక ఏదో\nమసులుతున్నట్టు నాకు తోచింది.\nమూడో రోజు సాయంకాలం గవాక్షపు\nతెర పక్కకు తొలిగి, చుక్కలాటి ముఖం\nతళుక్కున మెరిసింది. నేనా ముఖానికి"
    },
    {
        "story_id": "1971_07_06",
        "chunk_id": "1971_07_06_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "తరగనిసంపద - 2",
        "author": "అరేబియా జానపదకథ",
        "normalized_genre_code": "FOLK_TALE",
        "content_type": "STORY",
        "keywords": [
            "అబూ అల్ కాసిమ్",
            "ఖలీఫా",
            "లబీబా",
            "తరగని సంపద",
            "దాతృత్వం"
        ],
        "language": "TELUGU",
        "text": "తళుక్కున మెరిసింది. నేనా ముఖానికి\nఆత్మార్పణ చేసుకుని, \"సుందరీ, నేను\nపరదేశిని. ఈ కైరోలోకి వస్తూనే శుభశకు\nనంలాగా నీ ముఖం చూశాను. నా కోరిక\nఈడేరుతుందా?\" అన్నాను.\nఆమె ముఖాన భయం కనిపించింది.\nకాని మరుక్షణమే ఆమె గవాక్షం నుంచి\nబయటికి వంగి, రహస్యంగా, \"ఇప్పుడు\nవెళ్ళిపో. అర్ధ రాత్రికి రా!\" అని, అంత *\nలోనే, మంత్రించినట్టు గవాక్షపు తెర వెనుక\nమాయమయింది.\nనా ఆనందం వర్ణనాతీతం. ఆ ఆనం\nదంలో నా కష్టాలన్నీ మరిచాను. నేను\nబసకు తిరిగి వెళ్లి. స్నానశాలలో సుఖంగా\nస్నానం చేసి, అర్ధ రాత్రివేళ రాజభవన\nగవాక్షం చేరుకున్నాను. గవాక్షం నుంచి\nతాటి నిచ్చెన కిందికి వేళ్ళాడుతున్నది.\nనేను సాహసించి దాన్ని ఎక్కి లోపల ప్రవే\nశించాను. రెండు చీకటి గదులు దాటినాక\nమూడో గదిలో నేను ఆ సాయంత్రం చూసిన\nస్త్రీ కనిపించింది.\nనే నామెకు నా కష్టాలు చెప్పుకున్నాను.\nఆమె నా కథ విని కన్నీరు కార్చింది.\n\"విచారించకు. నీ ఒక్క కన్నీటి\nబిందువుతోనే నా కష్టాలన్నీ తుడిచి పెట్టుకు\nపోయాయి,\" అన్నాను.\nఆమె తన విషయం చెప్పింది: \"నేను\nసుల్తాను ప్రియ భార్యను. నా పేరు లబీబా.\nనా పతనం కోసం కుట్రలు పన్నే సవతులు\nచాలామంది ఉన్నారు. నిన్ను చూడగానే,\nనీ వంటి భర్త ఉంటే ఎంత సుఖపడే\nదాన్నోగదా అనుకున్నాను.\"\nమేమిలా మాట్లాడుతుండగా గది తలుపు\nఎవరో తట్టారు. లబీబా భయాందోళనతో,\n\"కొంప ముణిగింది ! సుల్తాను తప్ప మరె\nవరూ తలుపు తట్టరు!\" అన్నది.\nఆమె భయపడినంతా అయింది. మరు\nక్షణం పదిమంది నల్ల బానిసలు గదిలోకి\nప్రవేశించి, ఒక గవాక్షం కుండా నన్ను\nనదిలోకి విసిరివేశారు.. మరొక గవాక్షం\nకుండా లబీబా నదిలో పడిపోవటం\nచూశాను. నే నైతే ఎలాగో ఈది ప్రాణాలతో\nబయట పడగలిగాను గాని, నా మూలంగా\nనదికి బలి అయిన ఆ నిర్భాగ్యురాలి కోసం\nఎంత వెతికినా దొరకలేదు.\nనేను వెంటనే ఈజిప్టుదేశం వదిలి పెట్టి,\nబాగ్దాదు నగరానికి వచ్చాను. నా వద్ద ఒక్క\nబంగారు దీనారమే మిగిలి ఉన్నది. అది\nపెట్టి మిఠాయీ, పళ్ళూ, సుగంధ లేప\nనాలూ, గులాబీ అత్తరూ కొని, వాటిని ఒక\nతట్టలో పెట్టుకుని, పాటలు పాడుతూ\nదుకాణాల దగ్గిర అమ్మసాగాను. నా కంఠం\nఇంపుగా ఉండటం చేత అమ్మకం చురుకు\nగానే సాగింది."
    },
    {
        "story_id": "1971_07_06",
        "chunk_id": "1971_07_06_03",
        "chunk_index": 3,
        "year": 1971,
        "month": 7,
        "source_path": "1971/చందమామ_1971_07.json",
        "title": "తరగనిసంపద - 2",
        "author": "అరేబియా జానపదకథ",
        "normalized_genre_code": "FOLK_TALE",
        "content_type": "STORY",
        "keywords": [
            "అబూ అల్ కాసిమ్",
            "ఖలీఫా",
            "లబీబా",
            "తరగని సంపద",
            "దాతృత్వం"
        ],
        "language": "TELUGU",
        "text": "గానే సాగింది.\nఇలా ఉండగా ఒకనాడు బాగ్దాదులో కెల్లా\nపెద్ద దుకాణం గల వర్తకుడు నా దగ్గిర\nఒక పండుకొని, సన్ను తన పక్కనే కూర్చో\nమని, నా పేరు అడిగాడు.\n\"బాబుగారూ, మానేగాయాన్ని కెలక\nకండి,\" అని విచారంగా అన్నాను.\nవెంటనే ఆయన మాట మార్చి,\nనా అమ్మకం గురించీ, లాభం గురించీ\nమాట్లాడ్ పది బంగారు దీనారా లిచ్చి పంపే\nశాడు. అటుతరవాత నేను ఆయన దుకాణా\nనికి వెళ్ళి, ఏదో ఒకటి అమ్ముతూ వచ్చాను.\nఆయన నన్ను తన పక్కన కూర్చో బెట్టు\nకుని, నా పేరు అడిగేవాడు. కృతజ్ఞత\nకొద్దీ ఒకనాడు నే నాయనకు నా కథ\nఅంతా చెప్పేశాను.\n\"నాయనా, అబూ అల్ కాసిమ్ ! నేను\nనీకు తండ్రి నవుతాను. నేను నీ తండ్రి\nకన్న ధనవంతుణ్ణి. నాకు పిల్లలు లేరు.\nనీ కష్టాలు ఈడేరాయి. ఆ తట్ట అవతల\nపారెయ్యి,\" అన్నాడాయన ఉద్రేకంతో.\nఆ మర్నాడే ఆయన దుకాణం కట్టేసి\nనాతో కూడా బస్రాకు బయలుదేరాడు. అదే\nఆయన జన్మస్థలం.. ఇక నుంచీ మే మిద్ద\nరమూ బస్రాలోనే విశ్రాంతి తీసుకునేటట్టు\nనిర్ణయం జరిగింది.\nబస్రాలో నన్నెరిగిన వాళ్ళందరూ నా దశ\nమారినందుకు ఎంతో సంతోషించారు. నేను\nనా కొత్త తండ్రిని సంతోష పెట్టటానికి శాయ\nశక్తులా కృషి చేశాను. ఆయన నాతో అనేక\nసార్లు, \"అబూ ఆల్ కాసిమ్, నేను నిన్ను\nచూసిన ఘడియ చాలా మంచిది. నువ్వు\nవిశ్వాసపాత్రుడివి, ప్రేమ పాత్రుడివి.\nనా అనంతరం నీకు చెందబోయే సంపదకు\nఅర్హుడివి,\" అనేవాడు.\nఒక ఏడాది పాటు నేను ఎలాటి స్నేహి\nతాలూ చెయ్యక, ఆయనకు సేవచెయ్యటం\nలోనే కాలమంతా గడిపాను. అంతలో\nఆయనకు బాగా జబ్బు చేసింది.\nఆయన నన్ను దగ్గిరికి పిలిచి, “నాయనా,\nఅనేకమంది తండ్రులు ఒక్క రోజైనా అను\nభవించలేని పుత్రసౌఖ్యాన్ని నువు నాకు\nఏడాది పాటు కలిగించావు. అందుకు\nనిన్ను దీవిస్తున్నాను. దేవుడు నన్ను\nపిలిచేలోపుగా నేను నిర్వర్తించ వలసిన విధి\nఒకటి ఉన్నది. ప్రపంచలో రాజులందరికీ\nకలిపినా లేనంత సంపద నీకు దక్కనున్నది.\nఇది తరతరాలుగా మా వంశంలో వస్తున్నది.\nఅది మొదట మాకు ఎలా వచ్చిందో నాకు\nతెలీదు. దాని రహస్యం మాతాత నాతండ్రికి\nచెప్పాడు; ఆయన నాకు చెప్పాడు.\"\nఅన్నాడు.\nఆయన నా చెవిలో రహస్యంగా కొన్ని\nసంగతులు చెప్పి, \"ఇది మా వంశంలో"
    },
    {
        "story_id": "1971_07_06",
        "chunk_id": "1971_07_06_04",
        "chunk_index": 4,
        "year": 1971,
        "month": 7,
        "source_path": "1971/చందమామ_1971_07.json",
        "title": "తరగనిసంపద - 2",
        "author": "అరేబియా జానపదకథ",
        "normalized_genre_code": "FOLK_TALE",
        "content_type": "STORY",
        "keywords": [
            "అబూ అల్ కాసిమ్",
            "ఖలీఫా",
            "లబీబా",
            "తరగని సంపద",
            "దాతృత్వం"
        ],
        "language": "TELUGU",
        "text": "సంగతులు చెప్పి, \"ఇది మా వంశంలో\nఉండే తరగని సంపద. అందు చేత నువు\nధారాళంగా దానాలు చెయ్యి. అన్నిటి కన్నా\nసౌఖ్యం ప్రధానంగా చూసుకో. అల్లా\nనిన్ను దయగా చూసి, నీకు సుఖశాంతులు\nఇస్తాడు,\" అని కన్నుమూశాడు.\nనేను ఆయనకు నా విధులన్నీ నిర్వర్తించి,\nసంపదను ఆధీనం చేసుకున్నాను. పూర్వం\nనన్ను ఎరిగినవాళ్ళు. ఈసారి కూడా నేను\nబికారి నవుతానని జోస్యం చెప్పారు. కాని\nఅలా జరగ లేదు. రోజురోజుకూ నా ఖర్చు\nపెరగసాగింది. బస్రాకు వచ్చే పరదేశీల\nకందరికీ రాజోపచారంగా ఆతిథ్యం ఇచ్చాను.\nఅయినా ఇతరులు ఊహించినట్టు నేను\nబీదవాణి కాలేదు.\nనేను చేసే ఖర్చు చూసి నగరంలోని\nఅధికార్లకు కన్ను కుట్టింది. ఒకనాడు\nనగరపు ప్రధాన కొత్వాలు నా వద్దకు వచ్చి,\nఅదీ ఇదీ మాట్లాడి, \"ఏ యువకుడు ఎంత\nధారాళంగా డబ్బు ఖర్చుచేస్తే, నా కేమిటి? *\nనేను పొట్టతిప్పలు కోసం ఉద్యోగం చేసు\nకునేవాణి! కాని, చిత్రమేమిటంటే, సరిగా\nరొట్టెలధర పెరిగిన సమయంలోనే మా ఆవు\nఎండిపోయింది,\" అన్నాడు.\n\"మీ ఇంటిల్లి పాతికీ రొట్టెల కిందా,\nపాల కిందా సుమారుగా ఎంత ఖర్చు\nఅవుతుంది?\" అని అడిగాను.\n\"రోజుకు పది దీనారాలు మించదు,\"\nఅన్నాడతను.\n\" అది చాలదు. రోజుకు నూరు ఇస్తాను.\nప్రతి నెలారంభంలోనూ వచ్చి మా ఖజానా\nదారునుంచి సొమ్ముపుచ్చుకోండి.\" అన్నాను.\nపెద్ద కొత్వాలు కృతజ్ఞతా పూర్వకంగా\nనా చేతిని తీసుకుని ముద్దాడ బోయాడు.\nఅంతా అల్లా నుంచి వచ్చేదేనని గుర్తుంచు\nకుని, నేను అతన్ని నివారించాను.\nమర్నాడే కాజీ వచ్చి, \"నాయనా, అయిదో\nవంతు పేదలకు పంచాలన్న ప్రాచీన\nసంప్రదాయం ఒకటి ఉన్నది. మా లాంటి\nవాళ్ళు అలాటి విషయాలు ఉపేక్షించ\nరాదు,'' అన్నాడు.\n\"తమరు చెప్పేదేమిటో నాకు బోధ\nపడలేదు. కాని చాలాకాలంగా తమకొక\nవిజ్ఞాపన చేయాలనుకుంటున్నాను. పేద\nవారికి పంచగలందులకు తమకు నిత్యమూ\nవెయ్యి దీనారాలు ఇవ్వాలనుకుంటున్నాను.\nదయచేసి తమరు వాటిని స్వీకరించాలి.\nనిరాకరించ వద్దు,\" అన్నాను.\nకాజీ నా కోరికను దయతో ఆమోదించాడు.\nమరి మూడు రోజుల అనంతరం బస్రా\nపాలకుడు (వలీ) నన్ను తన సమక్షానికి\nపిలిపించుకుని, ఎంతో దయగా మాట్లాడి,\n\" నీలాటి యువకుడు తన నిధులను\nనాకు రహస్యంగా తెలియ బరచినట్టయితే\nఅతను చేసే దుబారా ఖర్చు గురించి నేను\nఆక్షేపించనని అందరికీ తెలుసు,\" అన్నాడు.\n\"వలీగారికి నేను అలాటి నిధులను"
    },
    {
        "story_id": "1971_07_06",
        "chunk_id": "1971_07_06_05",
        "chunk_index": 5,
        "year": 1971,
        "month": 7,
        "source_path": "1971/చందమామ_1971_07.json",
        "title": "తరగనిసంపద - 2",
        "author": "అరేబియా జానపదకథ",
        "normalized_genre_code": "FOLK_TALE",
        "content_type": "STORY",
        "keywords": [
            "అబూ అల్ కాసిమ్",
            "ఖలీఫా",
            "లబీబా",
            "తరగని సంపద",
            "దాతృత్వం"
        ],
        "language": "TELUGU",
        "text": "\"వలీగారికి నేను అలాటి నిధులను\nచూపగలిగితే ఎంత బాగుండేది! అయితే\nఈమధ్య నేనే మనుకున్నానంటే, నాకుగల\nకొద్ది ఆస్తిలో రోజుకు రెండువేల దీనారాలు\nసాధువులకు దానం చెయ్యటానికి ఏ అధి\nకారి అయినా ఉంటే నాప్రాణానికి సుఖంగా\nఉంటుంది గదా అనుకున్నాను,\" అన్నాను.\nవలీగారు నా తరఫున ఆ మొత్తాన్ని\nసాధుసజ్జనులకు దానం చెయ్యటానికి\nదయతో ఆమోదించారు.\n\"అది మొదలు ఈ లంచాలు మాన\nకుండా ఇస్తూ వస్తున్నాను. ఆ ముగ్గురు అధి\nకారులూ నన్ను చిత్తం వచ్చినట్టు కానుకలు\nఇవ్వనిస్తున్నారు. ఇదే నా తరగని సంపద\nకథ. ఈ కథను నే నింతకుపూర్వం ఎవరికీ\nచెప్పి ఉండలేదు,” అని అబూ అల్ కాసిమ్\nముగించాడు.\nఈ యువకుడి నిధిని చూడాలన్న కాంక్ష\nఖలీఫాకు తీవ్రంగా కలిగింది. ఆయన\nఆ యువకుడితో, '' ఎంత తీసినా తరగని\nనిధి ఎలా ఉంటుందో నేను ఊహించలే\nకుండా ఉన్నాను. దాన్ని కళ్ళారా చూస్తే\nగాని నమ్మలేను. దాన్ని నాకు చూపి\nనట్టయితే రహస్యభంగం చెయ్యనని\nప్రమాణం చేస్తున్నాను.\" అన్నాడు.\n\"అతిథికి అసంతృప్తి కలిగించి పంపటం\nనాకు చావుకన్న బాధాకరమైనది. అందు\nచేత మీ కోరిక నిరాకరించను. కాని మీరు\nకొన్ని నియమాలకు అంగీకరిస్తే కాని\nనా నిధిని చూపించలేను. మీరు కళ్ళకు\nగంతలు కట్టుకోవలిసి ఉంటుంది. నేను\nమీ వెంట కత్తి చేత బట్టుకుని వస్తాను.\nమీరు ఏ మాత్రం దౌర్జన్యం చేయబూను\nకున్నా నేను దానిని క్రూరంగా మీ పైన\nప్రయోగిస్తాను. దానికి అభ్యంతరం లేక\nపోతే నా వెంట రండి.\" అన్నాడు అబూ\nఅల్ కాసిమ్."
    },
    {
        "story_id": "1971_07_07",
        "chunk_id": "1971_07_07_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "మంచితనం",
        "author": "ఐ. వెంకటేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "శేషయ్య",
            "వైద్యుడు",
            "జమీందారు",
            "మంచితనం",
            "పాము కాటు"
        ],
        "language": "TELUGU",
        "text": "ఒక దేశంలో శేషయ్య అనే వైద్యుడుండే\nవాడు. మూలికా వైద్యంతో అతను ఎలాటి\nగడ్డు రోగా లనూ నయం చేసేవాడు.\nఆ శేషయ్య ఉండేదేశంలో కరువువచ్చింది.\nఅందుచేత అతను పొరుగు దేశం వలస\nవచ్చి, ఒక జమీందారు గ్రామంలో చేరాడు.\nశేషయ్య ఒంటరిగాడు. అతను సుఖంగా\nజీవించటానికి పెద్ద సంపాదన అవసరం\nలేదు. అతని హస్తవాసి త్వరలోనే ప్రసిద్ధికి\nవచ్చింది. పక్షవాతం లగాయతు పాము\nకాటు వరకూ ఎలాటి రోగాన్నయినా నయం\nచేసేవాడు. పేదవాళ్ళ దగ్గిర డబ్బు తీసు\nకునేవాడు కాడు. అందుచేత శేషయ్య\nపేరు ఆ చుట్టు పక్కల మారుమోగి\nపోయింది. అందరూ అతన్ని దేవుణ్ణి చూసి\nనట్టు చూసేవారు.\nశేషయ్య అతి స్వల్పకాలంలో సంపా\nదించుకున్న అఖండ కీర్తి చూసి ఆ వూరి\nజమీందారుకు ఈర్ష్య పుట్టు కొచ్చింది.\nఈ శేషయ్య వచ్చేవరకూ ఆ ప్రాంతాల\nవారికి ఖమీందారే దేవుడు. ప్రజలు ప్రతి\nదానికీ ఆయన పేరే తలచుకునేవాళ్ళు.\nకాని ఇప్పుడు శేషయ్య పేరు ముందు\nజమీందారు పేరుతుడిచి పెట్టుకు పోయింది.\nముఖ్యంగా పేద రైతులకు జమీందారు\nఏనాడూ ఎలాటి సహాయమూ చేయలేదు.\nకాని శేషయ్య పేరు చెరిపెయ్యటం\nఎలాగో జమీందారుకు తోచలేదు. అతన్ని\nఊరి నుంచి వెళ్ళగొట్టాలి, లేదా అతను\nవైద్యం చెయ్యకుండా చేయాలి. మొదటిది\nతన చేతిలో పనేగాని, తనకు అపఖ్యాతి\nచుట్టు కుంటుంది. రెండోది చాలా కష్టంతో\nకూడిన పని. దానికి సమయం కలిసి రావాలి.\nఒక రోజు జమీందారుకు శేషయ్య,\nసంచికట్టు చేత బట్టుకుని పోతూ కని\nపించాడు.\n\"ఎక్కడికి, శేషయ్యా?\" అని జమీం\nదారు అడిగాడు.\n\"పక్క గ్రామం వాళ్ళు వైద్యానికి పిలి\nచారండి. మళ్ళీ రేపు తిరిగి వచ్చేస్తాను.”\nఅని చెప్పి శేషయ్య వెళ్ళిపోయాడు.\nశేషయ్య వైద్యం చెయ్యకుండా చెయ్య\nటానికి జమీందారుకు మంచి అవకాశం\nదొరికింది. ఆ రాత్రి జమీందారు తన నౌకర్ల\nచేత శేషయ్య ఇంటికి కన్నం వేయించి,\nశేషయ్య మందు సీసాలన్నీ పగలగొట్టించి,\nమందులన్నీ చెత్తకుప్పలో పారేయించి,\nఆయన దాచుకున్న మూలికల కట్టలన్నీ\nతగల బెట్టించేశాడు. శేషయ్య ఇంట ఎవరూ\nలేకపోవటం చేత జమీందారుగారి ప్రయత్నం\nనిర్విఘ్నంగా సాగిపోయింది.\nమర్నాడు శేషయ్య తిరిగి వచ్చేసరికి\nజనం ఆయన కోసం కాచుకుని ఉన్నారు.\nశేషయ్య తాళం తీసి లోపల ప్రవేశించి,\nతన మందులన్నీ ధ్వంసం అయినట్టు\nతెలుసుకున్నాడు. గోడలో కన్నం కని\nపించింది.\n\"ఈ కన్నం వేసినవాడు ఎటువంటి"
    },
    {
        "story_id": "1971_07_07",
        "chunk_id": "1971_07_07_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "మంచితనం",
        "author": "ఐ. వెంకటేశ్వరరావు",
        "normalized_genre_code": "MORAL_STORY",
        "content_type": "STORY",
        "keywords": [
            "శేషయ్య",
            "వైద్యుడు",
            "జమీందారు",
            "మంచితనం",
            "పాము కాటు"
        ],
        "language": "TELUGU",
        "text": "\"ఈ కన్నం వేసినవాడు ఎటువంటి\nదొంగ అయి ఉంటాడు? వాడు తనకు\nపనికి వచ్చే వస్తువు లేవో పట్టుకుపోక\nఊళ్ళో వాళ్ళకు ఉపయోగించే మందు\nలెందుకు నాశనం చేస్తాడు? వాడికి నా మీద\nద్వేషం ఉండి ఈ పని చేశాడు. నే నెవరి\nకంత ద్రోహం చేసి ఉంటాను?\" అని\nశేషయ్య ఎంతగానో విచారించాడు. ఎన్నాళ్లో\nశ్రమపడి తయారు చేసిన అపురూపమైన\nమందులు కూడా పోయాయి.\nవైద్యం కోసం వచ్చినవాళ్ళు శేషయ్యకు\nసానుభూతి చూపి, దొంగను నానా తిట్లూ\nతిట్టారు. జమీందారు మాత్రం విజయ\nగర్వంతో తృప్తిగా ఉన్నాడు.\nఇంతలో జమీందారు కూలీలు జమీం\nదారు కొడుకును మోస్తూ తీసుకు వచ్చి,\n\"బాబుగారూ, అబ్బాయిగారిని పొలంలో\nఏదో విషపుపురుగు కరిచింది. స్పృహ\nతప్పి పడిపోయారు. చాలా ప్రమాదం,\nబాబూ!\" అన్నారు."
    },
    {
        "story_id": "1971_07_08",
        "chunk_id": "1971_07_08_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "వింతవీలునామా",
        "author": "ఎ. సి. సర్కార్, ఐంద్రజాలికుడు",
        "normalized_genre_code": "MORAL_STORY",
        "content_type": "STORY",
        "keywords": [
            "వీలునామా",
            "వలయాలు",
            "రాజ్యం",
            "దేవాదిత్యుడు",
            "సురాదిత్యుడు"
        ],
        "language": "TELUGU",
        "text": "శీలాదిత్య మహారాజు చాలా గొప్ప రాజు.\nఆయనకు ఇద్దరు భార్య లుండేవారు.\nవారు కవలు. రాజు వారిద్దరికీ సమాన\nమైన హెూదా ఇచ్చే షరతు పైన వారాయ\nనను పెళ్ళాడారు. ఇద్దరూ ఒకే ఘడియలో\nమగబిడ్డలను ప్రసవించి, చనిపోయారు.\nశీలాదిత్యుడి కొడుకులు దేవాదిత్యుడు,\nసురాదిత్యుడు అనేవాళ్ళు. తల్లిలేని ఆ పిల్ల\nలకు ఒక్క క్షణం పడేది కాదు. వారిలో\nసురాదిత్యుడు కొంచెం సరళస్వభావుడు,\nదేవాదిత్యుడు పరుషస్వభావుడు. వారిద్దరూ\nఇంకా యుక్తవయస్కులుకాక పూర్వమే\nశీలాదిత్యుడు ఆకస్మికంగా అకాలమరణం\nవాతపడ్డాడు. అందువల్ల మంత్రి అయిన\nనయపాలుడి వద్ద రాజుగారి మరణశాసనం\nలాటిది ఏదీ లేదు.\nరాజకుమారులు యుక్తవయస్కు లయే\nదాకా రాజ్యపాలన మంత్రి అయిన నయ\nపాలుడి చేతిలోనే ఉంటుంది; అయినా\nరాజ్యం భవిష్యత్తు గురించి సభాప్రముఖు\nలకు తీరనివిచారం పట్టుకున్నది. ఎందు\nచేతనంటే, రాజకుమారు లిద్దరూ రాజ్యం\nకోసం తగువు పెడతారు. వారిద్దరి తల్లులూ\nపట్టపురాణులే.\nరాజ్యాన్ని ఇద్దరు రాజకుమారులకూ\nపంచటంకూడా ఎంత మాత్రమూ మంచిది\nకాదు. ఏ పరిస్థితులలోనూ రాజ్యాన్ని విభ\nజించరాదని శీలాదిత్యుడి మూలపురుషుణ్ణి\nమహాకాళి ఆజ్ఞాపించిందని చెప్పుకునేవారు;\nఅలా చీల్చితే రాజవంశం నిర్మూలమై\nపోతుందట.\nకాలం గ డిచింది. రాజకుమారులు\nయుక్తవయస్కు లయారు. సింహాసనం\nతనకే చెందాలని ఇద్దరూ పట్టుబట్టారు.\nఈ పరిస్థితిలో ప్రధానమంత్రి అయిన\nనయపాలుడు తన సమస్యను ఆస్థాన\nఐంద్రజాలికుడైన మాయాపాలుడితో చెప్పు\nకున్నాడు.\nమాయాపాలుడు అంతా విని, \" రాజు\nగారి మరణశాసనం మాట ఏమో గాని,\nతన కుమార్ల మధ్య తగాదాలు వస్తే వాటిని\nపరిష్కరించటానికి గాను ఏవో పత్రాలు\nతయారు చేసి ఒక పెట్టెలో పెట్టి,\nఏనాడో నా వద్ద ఉంచారు. కావలిస్తే ఆ\nపెట్టె తెరిచి మీ సమస్య పరిష్కార మవు\nతుందేమో చూడండి,\" అన్నాడు.\nమర్నాడు నిండుసభలో ప్రధానమంత్రి\nఆ పెట్టెను సభాసదుల సమక్షంలో తెరిచి,\nఅందులో వున్న వస్తువులను పైకి తీశాడు.\nవాటిని చూసి అందరూ ఆశ్చర్యపోయారు.\nఎందుకంటే ఆ పెట్టెలో ఉన్నవి మూడు\nకాగితపు వలయాలు మాత్రమే. వాటి మీద\n1, 2, 3 అని సంఖ్య లున్నాయి. వాటిని\nఏమి చెయ్యవలసినదీ మరొక కాగితం మీద\nరాసి ఉన్నది:\n\" ఈ మొదటి సంఖ్య గల వలయాన్ని\nదేవాదిత్యుడికి ఇవ్వవలెను. ఇది నా రాజ్యా\nనికి. ధనానికీ చిహ్నము. దీనిని నయ\nపాలుడు అడ్డముగా కత్తిరింపించి, రెండు\nవలయాలుగా చేసి చూడవలెను.''\nదేవాదిత్యుడు కత్తెర తీసుకుని వల"
    },
    {
        "story_id": "1971_07_08",
        "chunk_id": "1971_07_08_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "వింతవీలునామా",
        "author": "ఎ. సి. సర్కార్, ఐంద్రజాలికుడు",
        "normalized_genre_code": "MORAL_STORY",
        "content_type": "STORY",
        "keywords": [
            "వీలునామా",
            "వలయాలు",
            "రాజ్యం",
            "దేవాదిత్యుడు",
            "సురాదిత్యుడు"
        ],
        "language": "TELUGU",
        "text": "దేవాదిత్యుడు కత్తెర తీసుకుని వల\nయాన్ని అడ్డంగా కత్తిరించాడు. అది రెండు\nవిడి వలయాలుగా తయారయింది.\nతరవాత నయపాలుడు రెండవ సంఖ్య\nగల వలయాన్ని సురాదిత్యుడికి ఇచ్చి,\nఅతన్ని కూడా ఆ సలయాన్ని అడ్డంగా\nకత్తిరించమని, కాగితంలో నుంచి ఇలా\nచదివాడు : \" నా రాజ్యం ఇలా ఉండా\nలని నా కోరిక.\"\nసురాదిత్యుడు రెండవ పలయాన్ని.\nఅడ్డంగా కత్తిరించే సతికి రెండు విడి వల\nయాలు ఏర్పడటానికి మారుగా ఒకే పెద్ద\nవలయం ఏర్పడింది.\nనయపాలుడు ఇప్పుడు మూడవ సంఖ్య\nగల కాగితం వలయాన్ని దేవాదిత్యుడికి\nఇస్తూ, \"దీన్ని అడ్డంగా కత్తిరించినట్టయితే\nనాకొడుకులు ఎలా ఉండాలనీ, నా రాజ్యాన్ని\nవారు ఎలా పాలించాలనీ నేను కోరుకుం.\nటానో తెలుస్తుంది,\" అని చంవాడు.\nదేవాదిత్యుడు ఈ మూడవ వలయాన్ని\nఅడ్డంగా కత్తిరించే సరికి రెండు వలయాలు\nఏర్పడ్డాయి గాని, ఒక వలయంలో రెండ\nవది ఉండి పోయి. విడిగా రాలేదు.\nఆ వలయాలు మహారాజు శాసనమేనని\nఅందరికీ అర్ధమయింది. దేవాదిత్యుడూ,\nసురాదిత్యుడూ తమ తండ్రి కోరికను శిరసా\nవహించ నిర్ణయించుకుని స్నేహపూర్వ\nకంగా ఆలింగనం చేసుకున్నారు. రాజ్య\nపాలన విష య మై ఇద్దరూ సమమైన\nబాధ్యత వహించి, సమర్థతతో పాలించారు.\nఅమిత గడ్డు సమస్యగా కనిపించినది\nసుఖంగా పరిష్కార కావటంతో అందరికీ\nబరువు దిగిపోయినట్టయింది సభ జరిగిన\nరాత్రి విందు జరిగింది. ఆ విందు నుంచి\nతిరిగి వెళ్ళేటప్పుడు నయపాలుడు మాయా\nపాలుడితో, “రాజు గారు ఇంద్రజాలం\nప్రయోగించారే. వారికి మీరే ఈ విద్య\nనేర్పారా?'' అన్నాడు.\n\"అవును. వారు చనిపోయేముందు\nనా దగ్గిర కొన్ని ఇంద్రజాల విద్యలు నేర్చు\nకున్నారు. ఈ వలయాల ఇంద్రజాలం నేను\nచూపిస్తాను. మీకు తీరికగా ఉన్నప్పుడు,\nబెత్తెడు వెడల్పూ, మూడు మూరల నిడివీ\nగల కాగితం ముక్కలు మూడు తీసుకుని\nమా యింటికి రండి,\" అన్నాడు.\nవీలు చూసుకుని నయపాలుడు మాయా\nపాలుడి ఇంటికి కాగితం ముక్కలతో\nవెళ్ళాడు. మాయాపాలుడు మొదటి కాగితం\nచివరలు అంటించి వలయం తయారు\nచేశాడు. రెండవదాని చివరలు అంటించే\nముందు కాగితానికి ఒక మెలిక పెట్టాడు.\nమూడవదానికి రెండు మెలికలు పెట్టి, దాని\nచివరలు అంటించాడు. (దిగువ బొమ్మ)\nనయపాలుడు క త్తెరతో ఆ వలయాలను\nఅడ్డంగా కత్తిరించే సరికి మొదటిది రెండు\nవిడి వలయాలయింది; రెండవది ఒకే పెద్ద\nవలయ మయింది; మూడవది. రెండు"
    },
    {
        "story_id": "1971_07_08",
        "chunk_id": "1971_07_08_03",
        "chunk_index": 3,
        "year": 1971,
        "month": 7,
        "source_path": "1971/చందమామ_1971_07.json",
        "title": "వింతవీలునామా",
        "author": "ఎ. సి. సర్కార్, ఐంద్రజాలికుడు",
        "normalized_genre_code": "MORAL_STORY",
        "content_type": "STORY",
        "keywords": [
            "వీలునామా",
            "వలయాలు",
            "రాజ్యం",
            "దేవాదిత్యుడు",
            "సురాదిత్యుడు"
        ],
        "language": "TELUGU",
        "text": "వలయ మయింది; మూడవది. రెండు\nవలయాలు అయింది గాని, ఒక వలయంలో\nమరొకటి చిక్కుకుపోయింది."
    },
    {
        "story_id": "1971_07_09",
        "chunk_id": "1971_07_09_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "పంచకళ్యాణి - 3",
        "author": "టి. వెంకటరావు",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వీరదాసు",
            "పంచకళ్యాణి",
            "రాక్షసుడు",
            "ఉంగరం",
            "కనుమ"
        ],
        "language": "TELUGU",
        "text": "శ్యామల నగరం రాజు అడిగిన దానికి వీర\nదాను ఇలా చెప్పసాగాడు:\nనేను కాస్త పెరిగాక, ఒకనాడు సముద్ర\nతీరాని కొండల్లో వేటాడబోయాను. ఒక\nనిటారుకొండ ఎక్కుతూండగా, దాని వెనక\nనుంచి పొగ పైకి లేస్తూ కనబడింది. ఆ\nపొగకు కారణం తెలుసుకుందామని కొండ\nచివరకు ఎక్కాను. ఒక కనుమ లోంచి ఆ\nపొగ వస్తున్నది. కనుమలోకి తొంగి చూసే\nసరికి, పొగకు ఊపిరిసలపక తల తిరిగి\nపోయింది. నేను ఆ కనుమలోకి దొర్లి\nపోయాను. అదృష్టవశాన దెబ్బలు బలంగా\nతగలలేదు. కాని ఆ కనుమ నుంచి ఎలా\nబయటపడాలో తెలియలేదు. ఎందుకంటే,\nకిందికి దొర్లిన కొండను ఎక్కడం నాకు\nసాధ్యంగా కనిపించలేదు. నేను తల ఎత్తి\nపైకే చూశానుగాని, పక్కలకు చూడనేలేదు.\nఇంతలో ఒక పక్క నుంచి ఏదో చప్పుడు\nవినిపించింది. ఆటు చూతును గదా ఒక\nరాక్షసుడు ఇరవై మేకలనూ, ఒక లేడినీ\nతోలుకుంటూ వస్తున్నాడు. వాడు వాటిని\nఅన్నిటినీ ఒక గుహలోకి తోలి, నా దగ్గరికి\nవస్తూ, “వచ్చావా? నీ కోసం కత్తి నూరి\nఉంచాను.\" అన్నాడు.\n\" ఛీ, ఛీ! నేననగా ఎంత? నీకు ఒక\nపంటి కిందికి చాలను. అయితే నీ కన్ను\nఒకటి పోయినట్టున్నది. నేను కంటివైద్యంలో\nనిపుణు. పోయిన నీ కన్ను తెప్పిస్తాను,\"\nఅన్నాను.\nవాడు. సరే నన్నాడు. నేను వాడి చేత\nగంగాళంలో నీరు కాగబెట్టించి, అందులో\nవాణి కూచోమని. గుప్పెడు గడ్డిమొక్కలు\nతెచ్చి, వాడి కళ్ళకు పట్టి వేస్తున్నట్టు వేస్తూ.\nవాడి మంచి కన్ను కూడా పొడిచేశాను.\nనేను తనను గుడ్డివాణ్ణి చేశానని\nగ్రహించగానే వాడు గంగాళంలో నుంచి\nఒక్క దూకు దూకి, వెళ్ళి గుహ ద్వారానికి\nఅడ్డంగా కూర్చున్నాడు. అక్కడ కూర్చుని\nవాడు నన్ను రకరకాలుగా తిట్టసాగాడు.\nనేను ఆ రాత్రి అంతా గుహగోడను\nకరుచుకుని కూర్చున్నాను. గట్టిగా ఊపిరి\nతీస్తే వాడికి నా జాడ తెలిసిపోతుందని\nఎంతో భయపడ్డాను.\nతెల్లవారి పక్షుల కలకలం వినిపించగానే\nఆ రాక్షసుడు నాతో, \" నిద్రపోతున్నావా?\nనా మేకలను విప్పు"
    },
    {
        "story_id": "1971_07_10",
        "chunk_id": "1971_07_10_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "మహాభారతం",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "అర్జునుడు",
            "శివుడు",
            "పాశుపతాస్త్రం",
            "ఊర్వశి",
            "శాపం",
            "మహాభారతం"
        ],
        "language": "TELUGU",
        "text": "శివుడి దర్శనం చేసుకోమని సలహా చెప్పి\nఇంద్రుడు అదృశ్యం కాగానే అర్జునుడు\nశివుణ్ణి ఆరాధించ నిశ్చయించుకుని\nముందుకు సాగాడు. అతనికి అమితమనో\nహరమైన వనం ఒకటి తగిలింది. అందు\nలోని చెట్లు చాలా అందంగా ఉన్నాయి.\nపూలనుంచి సువాసనలు వస్తున్నాయి.\nశివుణ్ణి గురించి తపస్సు చెయ్యటానికి అది\nచాలా అనుకూలమైన ప్రదేశంగా అర్జునుడికి\nతోచింది.\nఅర్జునుడు జడలు ధరించి, నారబట్టలు\nకట్టి. నాలుగు నెలలపాటు శివుణ్ణి గురించి\nఅతి దారుణమైన తపస్సు చేశాడు. అతని\nనుంచి దారుణమైన వేడి పుట్టి, వనమంతా\nపొగ చుట్టవేసింది. అది చూసి ఆ వనంలో\nఉండే ఋషులు శివుడి వద్దకు వెళ్ళి,\nఅర్జునుడి కోరిక తీర్చి, అతని తపస్సు\nమాన్పించమని బతిమాలుకున్నారు. శివుడు\nవారితో, అర్జునుడి కోరిక తీర్చబోతున్నాననీ.\nభయపడ వద్దనీ చెప్పి పంపేశాడు.\nఋషులు వెళ్ళిపోగానే శివుడు కిరాతుడి\nవేషం ధరించాడు. పార్వతీ, ప్రమధులూ\nఅతని అనుచరులకు తగిన వేషాలు ధరిం\nచారు. అందరూ కలిసి, అర్జునుడు తపస్సు\nచేసుకునే వనంలో విహరించసాగారు.\nఇదే సమయంలో మూకుడు అనే రాక్ష\nసుడు పంది రూపంలో అర్జునుడి మీదికి\nచంపటానికి వచ్చాడు. తపస్సు చేసుకునే\nఅర్జునుడు విల్లూ,\nబాణాలూ తీసుకుని\nఆ పందిని చంపబోయాడు.\nఇంతలో, కిరాతుడి రూపంలో ఉన్న\nశివుడు అర్జునుడితో, \" ఒరే. ఆ పందిని నేను\nకొడతాను, నువు కొట్టకు!\" అన్నాడు.\nఅర్జునుడు మాట లక్ష్యపెట్టక,\nపందిని బాణంతో కొట్టాడు. కిరాతుడు\nకూడా దాన్ని తన బాణాలతో కొట్టాడు.\nఇద్దరి బాణాలూ తగిలి, ఆ రాక్షసుడు నిజ\nస్వరూపంతో బయటపడి చచ్చాడు.\nఅప్పుడు అర్జునుడు కిరాతుడితో, \"ఎవరు\nనువు? నిర్జనమైన ఈ వనంలో ఆడదాన్ని\nవెంట బెట్టుకుని ఎందుకు తిరుగుతున్నావు?\nనన్ను చంపటానికి వచ్చిన ఈ రాక్షసుణ్ణి\nనేను కొట్టుతుంటే, నాతో సమంగా నువు\nకూడా ఎందుకు బాణాలు వేశావు? ఇది\nవేటగాడి ధర్మం కాదు. ఇలా చేసినందుకు\nనేను నిన్ను చంపేస్తాను!'' అన్నాడు.\nకిరాత వేషంలో ఉన్న శివుడు అర్జునుడి\nమాటలకు నవ్వి, \" నేను ఆడవాళ్ళను వెంట\nవేసుకు తిరుగుతున్నానని నీ కెందుకు\nవిచారం? ఇది మా ఆటవికుల ధర్మం.\nనిర్జనమైన ఈ అరణ్యంలో నువ్వెందు\nకున్నావు? నువు చూడబోతే నాగరికుడవు\nగానూ, సుకుమారంగానూ ఉన్నావు. ఈ\nపంది మాటంటావా? దాన్ని ముందు కొట్టిన\nవాణ్ణి నేను. నేను కొట్టిన పందినే నువు\nకొట్టావు. బలమున్నదిగదా అన్న పొగరుతో"
    },
    {
        "story_id": "1971_07_10",
        "chunk_id": "1971_07_10_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "మహాభారతం",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "అర్జునుడు",
            "శివుడు",
            "పాశుపతాస్త్రం",
            "ఊర్వశి",
            "శాపం",
            "మహాభారతం"
        ],
        "language": "TELUGU",
        "text": "కొట్టావు. బలమున్నదిగదా అన్న పొగరుతో\nనన్ను తప్పు పట్టుతున్నావు. అంత బల\nవంతుడవైతే నాతో యుద్ధానికి రా!'' అంటూ\nఅర్జునుణ్ణి రెచ్చగొట్టాడు.\nఅర్జునుడు అలిగి కిరాతుడి మీద వరసగా\nబాణాలు వేశాడు. కాని కిరాతుడు వాటిని\nలక్ష్యపెట్టక, \"ఇవేం బాణాలు? ఇంతకన్న\nమంచి బాణాలు లేవా? ఇంతకన్న బాగా\nయుద్ధం చెయ్యలేవా?\" అన్నాడు.\nఅమోఘమైన తన అస్త్రాలను లక్ష్య\nపెట్టని ఈ కిరాతుడు మాయా వేషంలో\nఉన్న మహనీయు డెవడో అయి ఉంటాడని\nఅర్జునుడికి అనుమానం కలిగింది.\nమామూలు కిరాతుడైతే ఎప్పుడో పోయి\nఉండేవాడు. ఏమయినా అర్జునుడు వెనకాడ\nకుండా కిరాతుడి పైన బాణ వర్షం కురి\nపించాడు. కొద్ది సేపట్లోనే అక్షయతూణీ\nరాలు ఖాళీ అయిపోయాయి!\nఅగ్నిదేవుడు ప్రసాదించిన అక్షయ తూణీ\nరాలు ఖాళీ అయిపోవటం అర్జునుడి అను\nమానాన్ని మరింత చేసింది. అయినప్పటికీ\nఅతను వెనకాడక తన గాండీవం మొనతో\nఆ కిరాతు పొడిచి చంపబోయాడు. మరు\nక్షణం గాండీవం మాయమయిపోయింది!\nదాన్ని కూడా లక్ష్యపెట్టక అర్జునుడు కత్తి\nదూసి దానితో కిరాతుణ్ణి కొట్టాడు. కత్తి\nముక్కలు ముక్కలై కింద పడింది.\nఅర్జును డిప్పుడు నిరాయుధుడు. అతను\nకిరాతుడి పైన చెట్ల కొమ్మలు విసిరాడు,\nరాళ్ళు రువ్వాడు.. అర్జునుడు ఏది ప్రయో\nగించినా కిరాతుడు మటుకు చలించ లేదు.\nఅప్పుడు అర్జునుడు కిరాతుడిపై కలియబడి,\nపిడికిళ్ళతో కొట్టసాగాడు. కిరాతుడు కూడా\nఅర్జునుణ్ణి పడికళ్ళతో పొడిచాడు.\nకిరాతుడి దెబ్బలకు అర్జునుడికి స్పృహ\nతప్పింది. అతను స్పృహ తెలిసి లేస్తూనే\nస్నానం చేసి, మట్టితో చేసిన శివలింగం\nమీద పూలగుత్తి ఉంచి, కొంచెం సేపు\nధ్యానించి, లేచి కిరాతుడి కేసి చూసేసరికి,\nలింగం మీద తానుంచిన పూలగుత్తి కిరాతుడి\nనెత్తిన కనిపించింది.\nఇది చూడగానే అర్జునుడికి మొదట\nఆశ్చర్యమూ, తరవాత సంతోషమూ కలి\nగాయి. తాను ఇంతసేపూ యుద్ధం చేసిన\nకిరాతుడు శివుడేనని గ్రహించి, అర్జునుడు\nసాష్టాంగపడి, స్తోత్రం చేశాడు.\nఅప్పుడు శివుడు అతని భక్తికి మెచ్చు\nకుని, \"అర్జునా, నీ వంటి శూరుడు మూడు\nలోకాలలోనూ మరొకడు లేడు. నీ భక్తికి\nమెచ్చాను. తేజస్సులో నువు నా అంత\nవాడివి. నా దివ్యాస్త్రాన్ని నీ కిస్తాను. దాన్ని\nప్రయోగించటానికైనా, స్వీకరించటాని కైనా\nనువు అర్హుడివి. దాని మహిమతో నువు\nశత్రువులను జయిస్తావు.'' అని చెప్పి\nఅర్జునుడికి దర్శన మిచ్చాడు.\nఅర్జునుడు శివుడి కాళ్ళపైన పడి తన\nఅజ్ఞానాన్ని క్షమించ మని వేడుకున్నాడు."
    },
    {
        "story_id": "1971_07_10",
        "chunk_id": "1971_07_10_03",
        "chunk_index": 3,
        "year": 1971,
        "month": 7,
        "source_path": "1971/చందమామ_1971_07.json",
        "title": "మహాభారతం",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "అర్జునుడు",
            "శివుడు",
            "పాశుపతాస్త్రం",
            "ఊర్వశి",
            "శాపం",
            "మహాభారతం"
        ],
        "language": "TELUGU",
        "text": "అజ్ఞానాన్ని క్షమించ మని వేడుకున్నాడు.\nశివుడు అర్జునుణ్ణి కౌగలించుకుని, అతని\nచెయ్యి పట్టుకుని,"
    },
    {
        "story_id": "1971_07_11",
        "chunk_id": "1971_07_11_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "శివపురాణం",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "శివుడు",
            "తారకుడు",
            "బ్రహ్మ",
            "వరం",
            "దేవతలు",
            "శివపురాణం"
        ],
        "language": "TELUGU",
        "text": "వజ్రాంగుడు తనకు కొడుకు కలిగేటట్టు\nబ్రహ్మ వల్ల వరం పొంది ఇంటికి తిరిగి\nవచ్చిన కొంత కాలానికి, అతని భార్య\nఅయిన వరాంగి గర్భవతి అయి, పదవ\nమాసంలో ఒకనాటి తెల్లవారు ఝామున\nఒక కొడుకును కన్నది. త్రిలోక శూరుడైన\nఆ కొడుకు పుట్టగానే భూమి కంపించింది,\nఅన్నివైపులా అగ్నిజ్వాలలు లేచాయి. సము\nద్రాలు పొంగాయి. సుడిగాలి వీచి చెట్లు\nవిరిగి పడ్డాయి. ఇలాటి ఉత్పాతాలు ఎన్నో\nచూసి జనం బెదిరిపోయారు.\nవజ్రాంగుడూ, వరాంగీ తమ కొడుక్కు\nతారకుడు అని పేరు పెట్టుకుని ఎంతో\nగారాబంగా పెంచసాగారు.\nతారకుడు నానాటికీ బలం పెంచుకుని,\nపర్వతాకారం గలిగి, చూపరులకు భయం\nకరుడుగా తయారయాడు.\nవరాంగి ఒకనాడు తారకుడితో, “నాయనా,\nనువు బ్రహ్మను గురించి తపస్సు చేసి,\nమూడులోకాలనూ జయించేలాగా వరాలు\nపొందు.” అని హెచ్చరించింది.\nతారకుడు సరేనని, ఒక నిర్జన ప్రదేశానికి\nవెళ్ళి, అక్కడ మహా దారుణమైన తపస్సు\nప్రారంభించాడు. ఆ తపస్సు మూలంగా\nఅతనిలో పుట్టిన వేడికి మూడులోకాలూ\nదగ్ధమయేటట్టు కనబడింది. అప్పుడు దేవ\nతలూ, ఋషులూ బ్రహ్మ వద్దకు వెళ్ళి,\n\"మహానుభావా, నువు వెళ్ళి ఆ తారకుడి\nచేత తపస్సు మాన్పించి, లోకాలను\nకాపాడు.\" అని వేడుకున్నారు.\nబ్రహ్మ సరస్వతీ సమేతుడై హంస\nవాహనం మీద, తారకుడి వద్దకు వచ్చి,\nతారకా, నీ తపస్సుకు మెచ్చాను. ఏం\nవరాలు కావాలో కోరుకో,” అన్నాడు.\nతారకుడు పరమానందంతో బ్రహ్మకు\nనమస్కారం చేసి, \"ఓ బ్రహ్మదేవుడా,\nనువు వరాలిస్తాననగానే నా తపస్సు ఫలిం\nచింది. నాకు మూడులోకాలనూ జయించే\nశక్తిని ఇయ్యి. శివుడి వీర్యాన పుట్టిన వాడి\nవల్ల తప్ప నాకు మరెవరి వల్లా చావు\nలేకుండా వరమియ్యి. నాకు కావలిసినవి\nఈ రెండు వరాలే!\" అన్నాడు.\nబ్రహ్మ తారకుడికి అతను కోరిన వరా\nలిచ్చి సత్యలోకానికి వెళ్ళిపోయాడు. తార\nకుడు తన రాజధాని అయిన శోణితపట్ట\nణానికి తిరిగి వచ్చి, తాను బ్రహ్మ వల్ల\nపొందిన వరాలను గురించి తన తల్లికీ,\nతమ గురువైన శుక్రాచార్యుడికీ చెప్పి,\nత్రిలోక దిగ్విజయానికి ముహూర్తం నిర్ణ\nయించమని చెప్పాడు.\nతారకుడు లోకాలమీద దాడి బయలు\nదేరటానికి శుక్రాచార్యులు ముహూర్తం\nపెట్టాడు. తారకుడు ఆ ముహూర్తానికి చతు\nరంగ బలాలతో స్వర్గం మీద యుద్ధానికి\nవెళ్ళి, దేవతలను జయించి, ఇంద్రుడి చేత\nకానుకలు పుచ్చుకుని, అతడి సింహాసనాన్ని\nస్వాధీనం చేసుకున్నాడు. తరవాత తార\nకుడు వరుణుడి మీదికి యుద్ధానికి వెళ్ళి,"
    },
    {
        "story_id": "1971_07_11",
        "chunk_id": "1971_07_11_02",
        "chunk_index": 2,
        "year": 1971,
        "month": 7,
        "source_path": "1971/చందమామ_1971_07.json",
        "title": "శివపురాణం",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "శివుడు",
            "తారకుడు",
            "బ్రహ్మ",
            "వరం",
            "దేవతలు",
            "శివపురాణం"
        ],
        "language": "TELUGU",
        "text": "కుడు వరుణుడి మీదికి యుద్ధానికి వెళ్ళి,\nజయించి, వరుణుడి రథాశ్వాలను కాను\nకగా పుచ్చుకుని, తరవాత యముడి పైకి\nవెళ్ళాడు. క్రమంగా ఒక్కొక్క దిక్కే\nఅతనికి ఓడింది. దిక్పాలకుల నుంచి అంతు\nలేని కానుకలు పొంది, తారకుడు తన రాజ\nధానికి తిరిగి వచ్చి, సుఖంగా ఉన్నాడు.\nఒకనాడు నారదుడు తారకుణ్ణి చూడ\nవచ్చాడు తారకుడు ఎదురు వెళ్ళి,\nపూజించి, నారదుణ్ణి తీసుకు వచ్చి, తన\nసింహాసనం మీద కూర్చోబెట్టి, “ మహాత్మా,\nనీ దయవల్ల దిక్కులన్నీ జయించాను!\"\nఅన్నాడు.\n44\nఆ మాట విని నారదుడు,"
    },
    {
        "story_id": "1971_07_12",
        "chunk_id": "1971_07_12_01",
        "chunk_index": 1,
        "year": 1971,
        "month": 7,
        "source_path": "1971/చందమామ_1971_07.json",
        "title": "ప్రపంచపు వింతలు: ప్రాచీన లేఖకుడు",
        "author": "చందమామ బృందం",
        "normalized_genre_code": "HISTORY_ARTICLE",
        "content_type": "STORY",
        "keywords": [
            "ఈజిప్టు",
            "పురావస్తువు",
            "లేఖకుడు",
            "దారుశిల్పం",
            "కా అపేర్"
        ],
        "language": "TELUGU",
        "text": "1860లో పురావస్తువుల సేకరణ కొరకు ఈజిప్టులో తవ్వకాలు జరుగుతూండగా ఈ అపూర్వ\nదారుశిల్పం బయటపడింది. ఈ ప్రతిమ \"కాఅపేర్” అనే ప్రాచీన లేఖకుడిదిగా గుర్తించ\nబడింది. ఈజిప్టులో పరిపాలించిన అయిదవ రాజవంశం కాలంలో - సుమారు 4,500 ఏళ్ళ క్రితం —\n\"కా అపేర్\" జీవించాడు. ప్రతిమ కనుగుడ్లకు స్ఫటికమూ, కనురెప్పలకు రాగిరేకూ ఉపయోగించారు."
    }
]