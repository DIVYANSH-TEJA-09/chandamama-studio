[
    {
        "story_id": "1956_12_01",
        "chunk_id": "1956_12_01_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "చందమామ ఆహ్వానము",
        "author": "చక్రపాణి",
        "normalized_genre_code": "EDITORIAL",
        "content_type": "EDITORIAL",
        "keywords": [
            "పాలకులు",
            "నైతికపతనం",
            "ఆత్మపరిశీలన",
            "కాశీరాజు",
            "మల్లిక మహారాజు"
        ],
        "language": "TELUGU",
        "text": "అధికారంవెంట నైతికపతనంకూడా ఉంటుంది. పాలకుల నైతికపతనం ప్రజలయొక్క పతనానికి దారితీస్తుంది. అందుచేత పాలకులు అనుక్షణం ఆత్మ పరిశీలన చేసుకుంటూ ఉండాలి, అయితే ఆత్మపరిశీలన ఒక్కటే చాలదు. ఎందుచేతనంటే ఎవరి తప్పులు వారికి అంతబాగా తెలియవు; ఇతరులకు బాగా తెలుస్తాయి. కాని అధికారంలో ఉండేవారి చుట్టూ ఆశ్రితులుంటారు; వారు స్వలాభంకోసం పాలకులను అస్తమానమూ మెచ్చుకుంటారు. ఈ ఇబ్బందులనన్నిటినీ జయించి పాలకులు తమ లోపాలను తెలుసుకుని, దిద్దుకోవాలి.\n\"ఎవరు గొప్ప?” అన్న జాతక కథలో మనకీ నీతి గోచరిస్తుంది. ఈ కథలో, కాశీరాజు తన లోపాలేవో తెలుసుకోగలందులకై రాజభవనం దాటి, రాజధానికూడా దాటి మారువేషంలో రాజ్య పొలిమేరుదాకా ప్రయాణంచేస్తాడు. కోసలదేశాన్ని ఏలే మల్లిక మహారాజుకూడా ఇలాటి ఉద్దేశంతోనే మారువేషంలో తన రాజ్యమంతా తిరుగుతాడు. వీరిద్దరూ సరిహద్దువద్ద తారసిల్లి నప్పుడు కోసలదేశపు రాజు కాశీరాజువద్ద తనకన్న గొప్పగుణాలున్న సంగతి తెలుసుకుని, తన లోపాన్ని సవరించుకో గలుగుతాడు."
    },
    {
        "story_id": "1956_12_02",
        "chunk_id": "1956_12_02_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "ఎవరు గొప్ప?",
        "author": "చందమామ బృందం",
        "normalized_genre_code": "FOLK_TALE",
        "content_type": "STORY",
        "keywords": [
            "కాశీరాజు",
            "బోధిసత్వుడు",
            "మల్లిక మహారాజు",
            "స్వయం విమర్శ",
            "ధర్మపాలన"
        ],
        "language": "TELUGU",
        "text": "బ్రహ్మదత్తుడు కాశీరాజ్యాన్ని పరిపాలించే కాలంలో బోధిసత్వుడు కాశీరాజు కుమారుడై జన్మించాడు. ఆయన తక్షశిలకువెళ్లి పదహారేళ్లు నిండేలోపుగానే సమస్త శాస్త్ర పురాణాలన్నీ చదివేశాడు. తరవాత తండ్రి చనిపోగా ఆయన కాశీదేశానికి రాజయి, ధర్మం ఏ మాత్రమూ తప్పకుండా రాజ్య పాలన చేయసాగాడు.\nఆయన పరిపాలనలో ప్రజలు ఎట్టి బాధలూ, అరిష్టాలూ, అన్యాయాలూ, అక్ర మాలూ లేక సుఖజీవనం గడుపుతూ రావటంచేత, న్యాయస్థానం పూర్తిగా పాడు బెట్టినట్టయి పోయింది. ఎన్ని ఏళ్లు గడిచినా రాజాస్థానానికి ఒక్కడూ రాడు, ఫిర్యాదు చెయ్యడు. ప్రజలలో ఎట్టి ఆందోళనా లేక పోవటంచేత రాజుకు తనవల్ల ఏ లోపాలు జరుగుతున్నదీ, తనను గురించి ప్రజ లేమనుకుంటున్నదీ తెలియలేదు. కనీసం వ్యాజ్యాల మీద ఆస్థానానికి వచ్చిపోయేవా రున్నప్పటికీ వారిద్వారా రాజు తన లోపాలు తెలుసుకోవటానికి వీలుండేది; కాని, ఆస్థా నంకేసి తొంగిచూసేవాళ్లే కరువయారు.\nఅందుచేత ఒకనాడు రాజు తన రథం ఎక్కి కాశీ నగరమంతా తిరుగుతూ, కని పించినవారినల్లా, “నా పరిపాలనలో మీకేం లోపాలు కనిపించాయి?” అని అడగ సాగాడు. కాని ఎంతమంది నడిగినా ప్రతి ఒక్కరూ, \"మేము తమ పరిపాలనలో చాలా సుఖంగా ఉన్నాం, మహారాజా ! మాకు ఏ లోపమూ కనిపించటంలేదు!” అని చెబుతూ వచ్చారు.\nఅప్పటికీ రాజుకు తృప్తి కలగలేదు. ఆయన తన రాజలాంఛనాలన్నీ తీసివేసి, సామాన్యుడి అవతారంలో రథంమీద నగరం దాటి పల్లెపట్టుల వెంట ప్రయాణం చేస్తూ, తనను గురించి ప్రజలు ఏమను కుంటున్నారో వినటానికి పూనుకున్నాడు. ఎన్ని గ్రామాలకు వెళ్లినా కాశీరాజు గురించి పల్లెత్తు ఆక్షేపణ ఎక్కడా వినపడలేదు.\nచివరకు రథం రాజ్యపు సరిహద్దు చేరు కుని సరిహద్దు బాటవెంబడి తిరిగి రాజ ధానికి వస్తున్నది. ఇంతలో కాశీరాజెక్కిన రథానికి మరొక రథం ఎదురువచ్చింది. రెండు రథాలూ ఒకదాన్నొకటి తప్పుకుపోయే అవకాశం లేదు, ఏమంటే, అది చాలా ఇరుకుబాట, దానికి రెండు పక్కలా ఎత్త యిన గట్లున్నాయి.\nరెండు రథాలు ఒకదాని కొకటి అంత దూరంలో ఆగాయి.\n\"మేము ముందుకు వెళ్లాలి! నీ రథాన్ని వెనక్కు తిప్పుకో!” అన్నాడు కాశీరాజు సారథి.\n\"నన్ను రథం తిప్పమనటానికి నీకేమి అధికారం ఉన్నది? నువే నీ రథాన్ని వెనక్కు తిప్పు!” అన్నాడు. రెండవవాడు.\nఇద్దరు సారథులు వితర్కంలో పడ్డారు.\n\"ఈ రథంలో ఉన్న దెవరో తెలుసా? కాశీరాజుగారు\" అన్నాడు కాశీరాజు సారథి.\n\"ఈ రథంలో ఉన్నది కోసలరాజు గారు!\" అన్నాడు రెండవ రథం తోలేవాడు."
    },
    {
        "story_id": "1956_12_02",
        "chunk_id": "1956_12_02_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "ఎవరు గొప్ప?",
        "author": "చందమామ బృందం",
        "normalized_genre_code": "FOLK_TALE",
        "content_type": "STORY",
        "keywords": [
            "కాశీరాజు",
            "బోధిసత్వుడు",
            "మల్లిక మహారాజు",
            "స్వయం విమర్శ",
            "ధర్మపాలన"
        ],
        "language": "TELUGU",
        "text": "\"ఈ రథంలో ఉన్నది కోసలరాజు గారు!\" అన్నాడు రెండవ రథం తోలేవాడు.\nకాశీరాజ్యం ఎంత పెద్దదో, కోసలరాజ్యం కూడా అంత పెద్దదే. వయసులోనూ చదువులోనూ కోసలరాజైన మల్లికుడు కాశీ రాజుకు సరిసమానుడు. ఆయనకూడా మారువేషంలో తన దేశమంతా తిరిగి, తనను గురించి ప్రజలేమంటున్నారో విని, తనవల్ల తప్పులున్నట్టయితే సరిచేసుకునే ఉద్దేశంతో బయలుదేరినవాడే.\n\"మీ రాజుగారిలో ఆధిక్యత ఏమిటి?” అని అడిగాడు కాశీరాజు సారథి.\nదానికి కోసలరాజు సారథి వెంటనే ఈ విధంగా జవాబు చెప్పాడు.\nదళహం దళహస్య ఖిపతిమల్లికో ముదునా ముదుల సాధుంపి సాధునా జేతి అసాధుంపి అపాధునా,\nఏతాదిసో అయం రాజా మగ్గా ఉయ్యాహి సారథి॥\n[మా మల్లిక మహారాజుగారు దుష్టులకు దుష్టుడు, సజ్జనులకు సజ్జనుడు. మంచి తనాన్ని మంచితనంతో బహూకరిస్తాడు, దుర్మార్గాల్ని దుర్మార్గంతో నిగ్రహిస్తాడు.]\nఇది వింటూనే కాశీరాజు సారథి ఈ విధంగా జవాబిచ్చాడు.\nఅక్కోధేన జినే కోధం అసాధుం సాధునా జినే జినే కదరియం దానేన సచ్చేన అతివాదినం ఏతాదిసో అయం రాజా మగ్గా ఉయ్యాహి సారథి ॥\n[మా మహారాజు ఆగ్రహాన్ని శాంతంతో జయిస్తాడు; దుర్మార్గాన్ని సాధుత్వంతో లొంగదీస్తాడు; బహుమానాలతో లోభులను ఓ డిస్తాడు; అబద్ధాలకు ప్రతిఫలంగా సత్యాన్ని ఇస్తాడు.]\nకాశీరాజు రథాన్ని తోలే సారథి అన్న ఈ మాటలు వినగానే కోసలరాజు మల్లికుడు ఆత్రంగా తన రథంనుంచి దిగివచ్చి, కాశీ రాజుకు ప్రణమిల్లి, \" పుణ్యాత్మా, నాలోపం నాకు తెలిసివచ్చింది. దానిని సరిచేసు కుని, ఇంకా ధర్మంగా పరిపాలన సాగి స్తాను!” అన్నాడు.\nతరవాత కాశీరాజు తన నగరానికి తిరిగి వచ్చి ధర్మం వెంట్రుకవాసికూడా తప్ప కుండా రాజ్యపాలన చేస్తూ ఆత్మపరిశీలన చేసుకుంటూ కాలం గడిపాడు."
    },
    {
        "story_id": "1956_12_03",
        "chunk_id": "1956_12_03_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "రాజు - బంటు",
        "author": "ఆర్. సాత్యకిరావు",
        "normalized_genre_code": "ANIMAL_STORY",
        "content_type": "STORY",
        "keywords": [
            "సింహం",
            "నక్క",
            "సేవకుడు",
            "గర్వం",
            "దురాశ"
        ],
        "language": "TELUGU",
        "text": "ఒకనాడు ఒక నక్క ఆహారంకోసం అడివి అంతటా తిరుగుతూ ఉన్న సమయంలో దానికి ఒక పెద్ద సింహం కనిపించింది.\nనక్క వణికిపోతూ సింహం ముందు సాష్టాంగపడి, \"మహారాజా, నన్ను చంప కండి! నేను బతికిఉన్నంత కాలమూ తమకు భృత్యుడుగా ఉంటూ, ఏమి చెయ్య మంటే అదెలా చేస్తాను!” అన్నది.\nసింహం ఇందుకు ఒప్పుకుని, నక్కను తనవెంట గుహకు తీసుకు పోయింది.\nఅదిమొదలు సింహం గుహలో పడుకుని ఉండేది, బయట నక్క కావలిఉండేది. ఏదైనా జంతువు కనిపించినప్పుడు నక్క గుహలోకి తొంగిచూసి, \"మహారాజా, మంచి అవకాశం !” అని కేకపెట్టేది.\nఆ కేక వినగానే సింహం చివాలున లేచి, బయటికి వచ్చి, రెండు దూకులలో జంతువు మీద పడి చంపి తన కడుపు నించుకునేది. సింహం తినగా మిగిలిన ఆహారాన్ని తిని నక్క తనపొట్ట నించుకుంటూ ఉండేది.\nఈ విధంగా నక్క సహాయంతో సింహం గుహ కదలివెళ్లి వేటాడకుండానే సమస్త మైన జంతువులనూ చంపి తినసాగింది.\nఇక నక్క సంగతి చెప్పనే అవసరం లేదు. ఏనుగులూ, అడవిపందులూ, అడవి దున్నలూ మొదలైన జంతువుల మాంసం కూడా తిని అది కొద్ది రోజులకే విపరీతంగా బలిసి పోయింది.\nరాను రాను నక్క తనలో తాను ఈ విధంగా అనుకోసాగింది :\n\"ఈ సింహం ఎక్కువేమిటి? నా తక్కు వేమిటి? నన్ను సేవకుడుగా ఉంచుకుని ఈ సింహం సులువుగా అన్ని మృగాలనూ చంప గలుగుతున్నది. శ్రమ నాదీ, ప్రతిష్ఠ సింహందీ అయిపోతున్నది. ఈ సింహమే నాకు సేవకుడుగా ఉండి, జంతువులేవైనా వచ్చినప్పుడు నన్ను హెచ్చరించినట్టయితే, నేనుకూడా హాయిగా గుహలో విశ్రాంతి తీసు కుని, సమయం వచ్చినప్పుడు లేచివెళ్లి జంతువును చంపగలను!”\nఅందుచేత అది ఒకనాడు సింహంతో, \"మహారాజా, నాకుకూడా మీలాగే వేటాడా లని చాలా కోరికగా ఉంది,” అన్నది.\nనక్క మనసులోగల ఉద్దేశం సింహానికి అర్థమయింది. తానుకూడా సింహమంత దాన్నని నక్క అనుకుంటున్నది.\n\"నీకు వేటాడాలని ఉంటే మనం ఉద్యో గాలు మార్చుకుందాం. కొంతకాలం నువు యజమానిగా ఉండు, నేను నీ సేవకుడుగా ఉంటాను. నువు గుహలో పడుకో, నేను బయట కాపలా ఉంటాను. ఏదైనా జంతువు కనిపించినప్పుడు నేను హెచ్చరిస్తాను, నువు వచ్చి దాన్ని చంపి తిను,\" అన్నది సింహం."
    },
    {
        "story_id": "1956_12_03",
        "chunk_id": "1956_12_03_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "రాజు - బంటు",
        "author": "ఆర్. సాత్యకిరావు",
        "normalized_genre_code": "ANIMAL_STORY",
        "content_type": "STORY",
        "keywords": [
            "సింహం",
            "నక్క",
            "సేవకుడు",
            "గర్వం",
            "దురాశ"
        ],
        "language": "TELUGU",
        "text": "\"నీకు వేటాడాలని ఉంటే మనం ఉద్యో గాలు మార్చుకుందాం. కొంతకాలం నువు యజమానిగా ఉండు, నేను నీ సేవకుడుగా ఉంటాను. నువు గుహలో పడుకో, నేను బయట కాపలా ఉంటాను. ఏదైనా జంతువు కనిపించినప్పుడు నేను హెచ్చరిస్తాను, నువు వచ్చి దాన్ని చంపి తిను,\" అన్నది సింహం.\nఈ మాటలు విని నక్క పరమానందం చెందింది. ఎందుకంటే, తాను నోరుతెరిచి అడగకుండానే, తనకు కావలసిన ఏర్పా టుకు సింహం ఒప్పుకున్నది. \"ఇప్పుడు నా వేటశక్తి మీరే చూస్తారు!” అంటూ నక్క వెళ్లి గుహలో పడుకున్నది.\nసింహం గుహ బయట కాపలా కూచున్నది. బయట నక్క కూచున్నప్పుడు భయపడని అనేక జంతువులు సింహాన్ని చూసి బెదిరి పారిపోయాయి. కాని చివ రకు ఒక మదించిన ఏనుగు చెట్లకొమ్మలు విరుచుకుతింటూ అటుగా వచ్చింది.\nసింహం గుహలోకి తొంగిచూసి, \"మహా రాజా, మంచి అవకాశం!” అన్నది.\nఆ మాటకోసమే కనిపెట్టుకుని ఉన్న నక్క లేచి, గుహ బయటికి వచ్చి, పరుగు పరుగున వెళ్లి ఏనుగుమీద పడింది. మరు క్షణం ఏనుగు నక్కను తన తొండంతో పట్టుకుని, బలంగా నేలకేసి కొట్టింది. ఒక్క దెబ్బకే నక్క కాస్తా చచ్చి పోయింది !"
    },
    {
        "story_id": "1956_12_04",
        "chunk_id": "1956_12_04_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "మకరదేవత",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వజ్రముష్టి",
            "శివదత్తుడు",
            "హరిశిఖుడు",
            "మకరదేవత",
            "నరవాహనుడు"
        ],
        "language": "TELUGU",
        "text": "[ వాగులోవున్న ఒక మిట్టమీద కనబడిన, సముద్రకేతుడి దొంగలను, వజ్రముష్టి హత మార్చాడు. తరవాత ఉప్పుటేరులో ఒక చిన్న ద్వీపంమీరువున్న సముద్రకేతుడి స్థావ రాన్ని, శివదత్తుడూ, మందరదేవుడూ చేరారు. అక్కడ సముద్రకేతుడు బంధింవుంచిన వారిని విడిపించి, అందరూ సముద్రకేతుడి మీద యుద్ధానికి తలబడ్డారు. తరవాత—]\nవజ్రముష్టికీ, సముద్రకేతుడికీ భీకరమైన పోరు ప్రారంభమైంది. ఒకటి రెండు నిమిషాల్లో, వజ్రముష్టి క త్తిదెబ్బకు, సముద్ర కేతుడి కత్తి తునాతునియలై పోయింది. వజ్రముష్టి తనచేత గల కత్తిని దూరంగా విసిరివేస్తూ, “ముష్టాముష్టిగా పోరాడి, నిన్ను హతమార్చాలనే నా కోరిక!” అంటూ సముద్రకేతుణ్ణి నడుము పట్టుకుని, చాప చుట్టలా భూమిమీదికి విసిరాడు.\nఆ దెబ్బకు డిమ్మెరపోయి సముద్ర కేతుడు ' అబ్బా' అంటూ లేచేంతలో వజ్ర ముష్టి బలమైన చేతులు అతడి కంఠాన్ని వడిసిపట్టుకున్నై. \"పాపాత్ముడా, నీ పాపా లకు యిదే ప్రాయశ్చిత్తం! ” అంటూ వజ్ర ముష్టి అతడి కంఠాన్ని నులిమి, ఛీత్కరిస్తూ లేచి కాళ్లతో అతణ్ణి బలంగా తన్నాడు. సముద్రకేతుడిలో చలనం లేదు.\nకొద్దిసేపట్లో సముద్రకేతుడి అనుచరుల్లో చావగా మిగిలినవాళ్లు బంధించబడ్డారు. అంతవరకూ యీ పోరాటాన్ని ఎలా ఆపాలో తెలియక, వింతగా చూస్తున్న హరిశిఖుడి భటులు ముందుకు వచ్చి, \"ఇదంతా ఏమిటి? ఎవరు మీరు?\" అంటూ శివ దత్తుణ్ణి కోపంగా ప్రశ్నించారు.\nశివదత్తుడు జరిగిన దంతా చెప్పి, \" అయ్యా, మేము మీ మకరమండల రాజైన హరిశిఖుడికి మిత్రులుగా వుండ దలిచాం. మీరు ఒక మొసలిని దేవతగా పూజించి, రోజూ మనుష్యబలులు యిచ్చే సాంప్రదాయాన్ని గురించి విన్నాం. ఆ పిశాచిని హతమార్చగల వ్యక్తి మాలో వున్నాడు” అంటూ వజ్రముష్టిని వారికి చూపించాడు. వుండటం అందరికీ చాలా సంతోషం కలిగించింది.\nతరవాత హరిశిఖుడి భటులు శివడత్తుడి కోరికపై అతణ్ణి మకరమండలానికి తీసుకు పోయారు. హరిశిఖుడు వారికి గొప్పగా స్వాగతం యిచ్చి, \"మీరు నా భటులతో చెప్పినట్టు మకరదేవతను చంపేవాడు మీలో వున్నాడా ?” అని అడిగాడు.\nదానికి వజ్రముష్టి ముందుకు వచ్చి, \"మహారాజా ! నేను చిన్నప్పటినుంచి మా శమనద్వీపంలో మొ సళ్లను వేటాడటం నేర్చినవాణ్ణి ! మీరు దయవుంచి ఆ మొసలి ఉన్న స్థానం నాకు చూపితే, దాన్ని కను మూసేంతలో తుద ముట్టించగలను!” అన్నాడు వినయంగా."
    },
    {
        "story_id": "1956_12_04",
        "chunk_id": "1956_12_04_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "మకరదేవత",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వజ్రముష్టి",
            "శివదత్తుడు",
            "హరిశిఖుడు",
            "మకరదేవత",
            "నరవాహనుడు"
        ],
        "language": "TELUGU",
        "text": "దానికి వజ్రముష్టి ముందుకు వచ్చి, \"మహారాజా ! నేను చిన్నప్పటినుంచి మా శమనద్వీపంలో మొ సళ్లను వేటాడటం నేర్చినవాణ్ణి ! మీరు దయవుంచి ఆ మొసలి ఉన్న స్థానం నాకు చూపితే, దాన్ని కను మూసేంతలో తుద ముట్టించగలను!” అన్నాడు వినయంగా.\nవజ్రముష్టి మాటలకు హరిశిఖుడు నవ్వి, \"ఆ మొసలిని మూర్ఖులైన చాలామంది దేవతగా పూజిస్తున్నారు. కాని అదంటే అందరికీ భయమే! నీవంటి మరుగుజ్జు మానవుడు దానిని హతమార్చ గలడని ఒక నమ్మకం కూడా ఉంది. మీ యజమాని అంగీకరిస్తే, నీ శక్తి సామర్థ్యాలు చూడాలని నాకు కుతూహలంగా ఉంది!” అన్నాడు.\nశివదత్తుడు అంగీకార సూచనగా తల వూపాడు. తరవాత హరిశిఖుడితో విన యంగా, \"మహారాజా! ఈ మొసలి కలి గించే ఆపదలనుంచి మీ ప్రజలను మేము రక్షిస్తాం. దీనికి ప్రతిగా మీనుంచి మేము కొంత సహాయం కోరవచ్చునా?” అన్నాడు.\nహరిశిఖుడు నవ్వి, \"సహాయమా ? అది ఎలాంటిదైనా చేయగలను. మకరదేవతగా పిలవబడే, ఈ మకర పిశాచికి నా ప్రజల మూఢ విశ్వాసంవల్ల నే నెంతో ధనం ఖర్చు పెట్టి మనుష్యులను దానికి ఆహారంగా సమర్పించేందుకు కొంటున్నాను” అన్నాడు.\nఅప్పుడు శివదత్తుడు, హరిశిఖుడికి కుండలినీ, మరాళ ద్వీపాల వృత్తాంత మంతా చెప్పి, \"మీకు గొప్ప నావికాదళం, పెద్ద సేన ఉన్నవని విన్నాను. మా దేశా లను క్రూరుల పరిపాలననుంచి విముక్తి చేసేందుకు మీరు సహాయపడాలి!” అని అడిగాడు. హరిఖుడు అంగీకరించాడు.\nఆ రాత్రి శివడత్తుడికీ, అతడి అనుచకు లకూ, హరిశిఖుడు గొప్ప విందు చేశాడు. మకరమండలంలోని అన్ని ప్రాంతాలకూ వార్తాహరులు పంపబడ్డారు. ఎంతో కాలం నుంచి ఎదురుచూస్తున్న మరుగుజ్జు వచ్చా డనీ అతడు మూఢులచే మకరదేవతగా పిలవబడే పిశాచిని, చంపగలడనీ వాళ్ళు చాటింపు వేశారు.\nమరునాడు మిట్టమధ్యాహ్నం వేళ మకర మండల వాసులందరూ, మొసలి నివసించే ప్రాంతానికి వచ్చారు. అక్కడ ఉన్న ఒక కొండ శిఖరంనుంచి చూస్తే, కింద పారు తున్న ఒక నది కనబడుతుంది. ఆ నది అంచున ఒకగుహ ఆమొసలికి నివాసస్థానం.\nవజ్రముష్టి అడుగు పొడవు గల రెండు కత్తులను, పిడులదగ్గిర బలమైన తాడుతో బిగించి, దానిని గుప్పెటతో పట్టుకుని అందరూ చూస్తూండగా శిఖరంమీది నుంచి నదిలోకి దూకాడు. తరువాత నది అవ తలి ఒడ్డు చేరి, మొసలి నివసించే గుహ దగ్గిరకు వెళ్ళాడు."
    },
    {
        "story_id": "1956_12_04",
        "chunk_id": "1956_12_04_03",
        "chunk_index": 3,
        "year": 1956,
        "month": 12,
        "source_path": "1956/చందమామ_1956_12.json",
        "title": "మకరదేవత",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వజ్రముష్టి",
            "శివదత్తుడు",
            "హరిశిఖుడు",
            "మకరదేవత",
            "నరవాహనుడు"
        ],
        "language": "TELUGU",
        "text": "వజ్రముష్టి అడుగు పొడవు గల రెండు కత్తులను, పిడులదగ్గిర బలమైన తాడుతో బిగించి, దానిని గుప్పెటతో పట్టుకుని అందరూ చూస్తూండగా శిఖరంమీది నుంచి నదిలోకి దూకాడు. తరువాత నది అవ తలి ఒడ్డు చేరి, మొసలి నివసించే గుహ దగ్గిరకు వెళ్ళాడు.\nవజ్రముష్టి గుహను సమీపించేంతలో, లోపలినుంచి నిప్పులు చెరిగే కళ్లతో పర్వ తంలా ఉన్న మొసలి బయటికి వచ్చి నోరు తెరుచుకుని అతడిమీదికి దూకింది. వజ్రముష్టి ఉన్న చోటు నుంచి వెనుకడుగు వేయకుండా తన చేతగల కత్తులను దాని నోటిలోకి పోనిచ్చాడు. రెండు వైపులా గల వాడి కత్తులు మొసలి రెండు దవడలలో బలంగా గుచ్చుకుపోయినై. అది బాధతో అటూ ఇటూ కొట్టుకుని నదిలోకి దూకింది.\nవజ్రముష్టి అదే అదనుగా భావించి తనదగ్గిర ఉన్న పెద్ద కత్తిని ఒరలోనుంచి దూసి, మొసలితోపాటు నదిలో దూకాడు. ఒకటి రెండు గంటలసేపు నీటిలో వజ్ర ముష్టికీ, మొసలికీ ఘోరమైన పోరు జరి గింది. వజ్రముష్టి దాని తోక దెబ్బలనుంచి తప్పుకుంటూ, క్రమంగా దాని శరీరాన్ని తన కత్తితో బాగా గాయపరిచి, చివరకు కొన ఊపిరితో ఉన్న మొసలిని ఒడ్డుకు లాగాడు.\nకొండ శిఖరంనుంచి ఈ భయంకర పోరాటాన్ని తిలకిస్తున్న ప్రజలూ, హరి శిఖుడూ మొసలి మరణం చూచి జయ జయధ్వానాలు చేశారు. ఆ తరవాత వారం రోజులపాటు మకరమండలంలో ఆనం దోత్సవాలు జరిగినై.\nహరిశిఖుడు తను చేసిన వాగ్దానం ప్రకారం, శివదత్తుడికి గొప్ప నావికా బలాన్నీ, ఇరవైవేలమంది సైనికులనూ ఒప్పచెప్పాడు. ఒక శుభముహూర్తాన శివ దత్తుడూ, మందరదేవుడూ తిరిగి మరాళ, కుండలినీ ద్వీపాలను నరవాహనుడినుంచి జయించేందుకు బయలుదేరారు. వారి వెంట దేవమాయి, స్వయంప్రభకూడా ఉన్నారు. స్వయంప్రభ శమనద్వీప రాజ కుమార్తె అన్న సంగతి అప్పుడు దేవమాయి శివదత్తుడికి తెలియబరిచింది.\nశివదత్తుడు వెంటనే శమనద్వీపానికి రాయబారులను పంపాడు. స్వయంప్రభా, మందరదేవుల వివాహం ఆ మూడు రాజ్యా లకూ మేలుచేయగలదని అతడి నమ్మకం.\nతన కుమార్తె క్షేమంగా వున్నదనీ, ఆమెను మరాళద్వీపరాజైన మందరదేవుడు వివాహమాడ గోరుతున్నాడనీ తెలిసినప్పుడు శమనద్వీపరాజైన శమనుడు ఎంతగానో సంతోషించాడు. అతడుకూడా కొంత నావికా బలంతో, సైనికబలంతో కాబోయే అల్లుడికి సహాయపడేందుకు బయలుదేరాడు.\nవేగులవల్ల తనమీదకు రానున్న యీ దాడిని గురించి విన్న నరవాహనుడు, భయంతో వణికిపోయాడు. మరాళ, కుండలినీ ద్వీపాలు రెంటినీ రక్షించు కోవటం తలకు మించిన కార్యమని అతడికి తోచింది. అతడు గుట్టుచప్పుడు కాకుండా, మరాళద్వీపాన్ని వదిలి, వున్న బలాన్నంతా కుండలినీ ద్వీపంలో కేంద్రీకరించాడు."
    },
    {
        "story_id": "1956_12_04",
        "chunk_id": "1956_12_04_04",
        "chunk_index": 4,
        "year": 1956,
        "month": 12,
        "source_path": "1956/చందమామ_1956_12.json",
        "title": "మకరదేవత",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వజ్రముష్టి",
            "శివదత్తుడు",
            "హరిశిఖుడు",
            "మకరదేవత",
            "నరవాహనుడు"
        ],
        "language": "TELUGU",
        "text": "వేగులవల్ల తనమీదకు రానున్న యీ దాడిని గురించి విన్న నరవాహనుడు, భయంతో వణికిపోయాడు. మరాళ, కుండలినీ ద్వీపాలు రెంటినీ రక్షించు కోవటం తలకు మించిన కార్యమని అతడికి తోచింది. అతడు గుట్టుచప్పుడు కాకుండా, మరాళద్వీపాన్ని వదిలి, వున్న బలాన్నంతా కుండలినీ ద్వీపంలో కేంద్రీకరించాడు.\nఏ ప్రతిఘటనా లేకుండా శివదత్తుడూ, మందరదేవుడూ, ముందుగా మరాళ ద్వీపాన్ని ఆక్రమించుకున్నారు. మరునాడు కుండలినీ ద్వీపంలో దిగారు. తీరంలో ఎక్కడా నరవాహనుడి సైనికుడే లేడు.\nశివదత్తుడికి యిది చాలా ఆశ్చర్యం కలిగించింది. అతడు లోపలి ప్రాంతాలకు వేగులను పంపాడు. వారు వెళ్లిన కొద్ది సేపటికే తిరిగి వచ్చి, \"అయ్యా, మనం దాడి వస్తున్నామని తెలిసి లోగడ నరవాహ నుడిచేత చిత్రహింసలకు గురిఅయిన కోయలు, ఒక్కుమ్మడిగా తిరుగుబాటు చేశారు. వాళ్ల మూకలు, యిప్పుడు కుండలినీ నగరాన్ని ముట్టడిస్తున్నట్టు తెలిసింది ! ” అని చెప్పారు.\nఈ వార్త మందరదేవుణ్ణి చాలా నిరు త్సాహపరిచింది. \" ఏ నాటికైనా, నా స్వహ స్త్రాలతో ఆ క్రూర నరవాహనుణ్ణి చంపి తీరుతానని ప్రతిజ్ఞ చేశాను. ఇప్పుడు ఆ ప్రతిజ్ఞ వమ్మయేలా వుంది!” అన్నాడు మందరదేవుడు.\nతరవాత శివదత్తుడు, ఓ యాభైమంది అశ్వ సైనికులను యిచ్చి, వజ్రముష్టిని ముందు పంపాడు. ఒకవేళ నరవాహనుడు యింకా బ్రతికి వుంటే, అతణ్ణి చంపవద్దని కోయలకు ఆజ్ఞాపించ వలసిందిగా, అతడు హెచ్చరించ బడ్డాడు.\nవజ్రముష్టి అశ్వికులతో కుండలినీనగరం చేరేసరికే, మిడతల దండులా కోయలు నగరం మీద పడ్డారు. వాళ్ల కత్తులకూ, బాణాలకూ నరవాహన సైనికులు వందల వేల సంఖ్యలో దుర్మరణం పాలయారు. వజ్రముష్టి, శివదత్తుడినుంచి తను తెచ్చిన వర్తమానం కోయ నాయకులకు తెలియ బరుస్తూ, కోటను సమీపించేంతలో, ఒక బురుజుమీద కాళ్ళూ చేతులూ బంధింప బడిన నరవాహనుడు కోయభటుల మధ్య కనిపించాడు.\nవజ్రముష్టి, \"అతణ్ణి చంపకండి, చంప కండి!” అని అరుస్తూ, గుర్రాన్ని బురుజు కేసి పరిగెత్తించేంతలో, క్రూర నరవాహ నుడు బురుజుమీది నుంచి కిండవున్న అగడ్తలోకి తోయబడ్డాడు. అదే సమయంలో ఆ ప్రాంతాల గుమిగూడిన కోయలు హర్ష ధ్వానాలు చేశారు. వజ్రముష్టి అగడ్తను సమీ పించేసరికే నరవాహనుడు మరణించాడు.\nరెండు మూడు గంటల తరవాత శివ దత్తుడూ, మందరదేవుడూ, శమనుడూ అక్కడికి వచ్చారు. వారికి కోయ నాయ కులు ఘనమైన స్వాగతం యిచ్చారు. అప్పటికప్పుడే మందరదేవుడు మరాళ ద్వీపంతోపాటు కుండలినీ ద్వీపానిక్కూడా రాజుగా ప్రకటింపబడ్డాడు. కోయలందరికీ లోగడ నరవాహనుడు ఆక్రమించుకున్న భూములు తిరిగి ఇచ్చివేయబడినై."
    },
    {
        "story_id": "1956_12_04",
        "chunk_id": "1956_12_04_05",
        "chunk_index": 5,
        "year": 1956,
        "month": 12,
        "source_path": "1956/చందమామ_1956_12.json",
        "title": "మకరదేవత",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "వజ్రముష్టి",
            "శివదత్తుడు",
            "హరిశిఖుడు",
            "మకరదేవత",
            "నరవాహనుడు"
        ],
        "language": "TELUGU",
        "text": "రెండు మూడు గంటల తరవాత శివ దత్తుడూ, మందరదేవుడూ, శమనుడూ అక్కడికి వచ్చారు. వారికి కోయ నాయ కులు ఘనమైన స్వాగతం యిచ్చారు. అప్పటికప్పుడే మందరదేవుడు మరాళ ద్వీపంతోపాటు కుండలినీ ద్వీపానిక్కూడా రాజుగా ప్రకటింపబడ్డాడు. కోయలందరికీ లోగడ నరవాహనుడు ఆక్రమించుకున్న భూములు తిరిగి ఇచ్చివేయబడినై.\nవారం రోజుల తరవాత అతి వైభవంగా మందరదేవుడికీ, స్వయంప్రభకూ వివాహం జరిగింది. శివడత్తుడు, హరిశిఖుడు పంపిన సైనికులందరికీ గొప్ప గొప్ప బహుమానా లిచ్చి, తిరిగి వారిని, వారి మకరమండ లానికి పంపివేశాడు.\nతరవాత ఒక రోజున శివడత్తుడి కోరికపై మందరదేవుడు నిండు దర్బారు ఏర్పాటు చేశాడు. దానికి మరాళ, కుండలినీ ద్వీపా ల్లోని పెద్దలంతా విచ్చేశారు. శివడత్తుడు తను సన్యసించి, అడవులకు వెళ్ళుతు న్నట్టూ, శేష జీవితాన్ని దైవధ్యానంలో గడప దలిచినట్టూ ప్రకటించాడు.\nఇది మందర దేవుడితోపాటు, సభికు లందర్నీ చాలా కలవరపరిచింది. వాళ్లం దరూ శివదత్తుణ్ణి మంత్రిగాగాని లేక రాజ గురువుగాగాని ఉండి, రాజ్యపాలన సక్ర మంగా నడిచేట్టు చూడవలిసిందిగా కోరారు. శివదత్తుడు అంగీకరించలేదు. ఆతడు సభికులనూ, మందరదేవుణ్ణి ఉద్దేశించి ఇలా చెప్పాడు :\n\"పాలకులూ, పాలితులూ ఎలాంటి ధర్మాలను పాటించితే, దేశానికి క్షేమమో యీ సరికి కుండలినీ మరాళద్వీప వాసు లందరికీ తెలుసునని నేను భావిస్తున్నాను. చిత్రసేన, సమర సేనుల పరిపాలనలతో బాటు, క్రూర సరవాహనుడి పరిపాలనను కూడా అందరూ చవిచూచారు. కనుక ఎలాంటిది ధర్మపాలనో, ఎలాంటిది కాదో ప్రజలందరికీ తెలిసి వుంటుంది. దానికి అనుగుణంగా వారు ప్రవర్తించ గలరని నేను నమ్ముతున్నాను!”\nశివదత్తుడి మాటలకు సభికులంతా హర్ష ధ్వానాలు చేశారు. హర్షధ్వానాల మధ్య శివ దత్తుడు అందరికీ నమస్కరించి, దర్బారు నుంచి బయలుదేరాడు. రాజూ, ప్రజలూ అతణ్ణి అనుసరించి పట్టణానికి నాలుగైదు క్రోసుల దూరంలో వున్న అరణ్యంవరకూ సాగనంపారు. శివడత్తుడు, అక్కడ అందరికీ మరోమారు నమస్కరించి, అరణ్యం లోకి వెళ్లిపోయాడు.\n(అయి పోయింది)"
    },
    {
        "story_id": "1956_12_05",
        "chunk_id": "1956_12_05_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "దురాశ దుఃఖంచేటు",
        "author": "ఎం. రమాకాంతశర్మ",
        "normalized_genre_code": "MORAL_STORY",
        "content_type": "STORY",
        "keywords": [
            "దురాశ",
            "శరభుడు",
            "కరభుడు",
            "పరకాయ ప్రవేశ విద్య",
            "శంతనుడు",
            "ఇంద్రజాలం"
        ],
        "language": "TELUGU",
        "text": "విప్రకూటమనే అగ్రహారంలో ఒక పండితు డుండేవాడు. ఆయనకు సావిత్రి అని ఒక కుమార్తె ఉండేది. ఆ పండితుడివద్ద శరభుడు, కరభుడు అని ఇద్దరు శిష్యు లుండేవారు. వారు చదువులో అంత చురు కైనవాళ్లు కారు. అయినా వారి ఆలోచ నలు చాలా పెద్దవిగా ఉంటూండేవి.\nఇలా ఉండగా ఒకనాడు ఆ గ్రామానికి కామగ్రీవుడనే ఒక బ్రాహ్మడు వచ్చాడు. ఆయన వయస్సు అరవై ఏళ్ళు. ఆయన పండితుడి ఇంటిముందుగా వెళుతూ, వాకిట పండితుడి కుమార్తెను చూసి ఆగాడు. ఆ పిల్ల వెంటనే లోపలికి వెళ్లి తన తండ్రితో, \"నాన్నా, ఎవరో వచ్చారు,” అని చెప్పింది.\nపండితుడు బయటికి పచ్చి ముసలివాణ్ణి చూశాడు. ఆయన పొరుగూరివాడని తెలు సుకుని, \"అయ్యా, ఈ పూటకు మా ఇంట్లో ఉండండి,” అని ఆహ్వానించాడు. కామ గ్రీవుడు కోరినదికూడా అదే. భోజనాలయి నాక ఆయన పండితుడితో, \" అయ్యా, మీతో ఒక విషయం రహస్యంగా మాట్లా డాలి,” అన్నాడు.\nవెంటనే పండితుడు తన శిష్యులనిద్ద రిని బయటికి పంపేశాడు. తరవాత కామ గ్రీవుడు పండితుడితో, \" నేను వృద్ధుడినని సందేహించ వద్దు. నాకు మీ కుమా ర్తెనిచ్చి పెళ్లి చేయండి. నేను ఒక యోగివద్ద పర కాయప్రవేశమూ, ఇంద్రజాలమూ సాధిం చాను, కాని వాటి మహిమను చూసే లోపునే, నేను కాశీలో గంగాతీరాన కాలు జారి పడి ఒక పన్ను విరగగొట్టుకున్నాను. ఇక నాకా విద్యలు పారవు. అందుచేత పెళ్ళాడి, చచ్చిపోయే లోపుగా ఒక కుమా రుణ్ణి కని వాడికి ఆ రెండు విద్యలూ ఇచ్చి పోదామను కుంటున్నాను,” అన్నాడు.\nకామగ్రీవుడి మాటలలో పండితుడికి గురి కుదరలేదు. పదేళ్లుకూడా నిండని తన కుమా ర్తెను అంత ముసలివాడికివ్వటం ఆయనకు ఇష్టంలేక పోయింది. అందుచేత ఆయన కామగ్రీవుడితో, \"క్షమించండి! నాకు ఉన్నదే ఒక్క కూతురు. అప్పుడే దానికి పెళ్లిచేసే ఉద్దేశం లేదు!"
    },
    {
        "story_id": "1956_12_06",
        "chunk_id": "1956_12_06_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "నావికుడు సిందాబాద్",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "సిందాబాద్",
            "సముద్రయానం",
            "సర్పం",
            "ద్వీపం",
            "బగ్దాద్",
            "సంపద"
        ],
        "language": "TELUGU",
        "text": "రెండు పగళ్ళూ, రెండు రాత్రులూ మేం గాలివాలున కొట్టుకుపోయి మరొక దీవిలో వెళ్లి పడ్డాం. అప్పటికి మేం కడప్రాణాలతో ఉన్నాం. మేం కాసిని పళ్లు తిని, నీరుతాగి, ఒక ఎత్తయిన చెట్టు ఎక్కేసరికల్లా చీకటిపడి పోయింది. మేమా రాత్రి చెట్టుమీదనే నిద్ర పోయాం.\nతెల్లారి మేం కళ్ళు తెరిచేసరికి మా కంగారు ఏమని చెప్పను! ఒక భయంకరమైన సర్పం, మే మెక్కి ఉన్న చెట్టుబోదె అంత లావుది, గుహలాగా నోరు తెరుచుకుని మా వైపే వస్తున్నది. అది మమ్మల్ని చూడగానే మా ఎత్తు లేచి, నావెంట ఉన్నవారిలో ఒకణ్ణి కబళించేసి వెళ్లిపోయింది.\nఅది వెళ్లిపోయాక నేనూ, రెండవవాడూ కలిసి చెట్టు దిగి, ఇన్ని పళ్ళు కోసుకు తిని, నీళ్ళు తాగి, ద్వీపమంతా ఘాలించి . ఇంక. ఆ ఎత్తయిన చెట్టు చూసుకుని, దానిమీద ఎక్కి ఆ రాత్రికి నిద్రపోయాం. కాని తెల్లవారేసరికల్లా ఆ దుష్ట సర్పం మేమున్న చోటికి తయారయింది. అది అవలీలగా చెట్టుకు తన శరీరం పెనవేసి పైకి పాకి నా వెంట ఉన్న రెండో వాణ్ణికూడా మింగేసి వెళ్లిపోయింది.\nనాకు చెప్పరాని దడ పుట్టుకొచ్చింది. ఇక నేనుమాత్రమే మిగిలిఉన్నాను. మేమా రాక్షసుడి నోట పడకుండా తప్పించుకు వచ్చినది. ఈ క్రూరసర్పం నోట పడటాని కేనా? \"ఛీ, ఇంతకంటె ఆత్మహత్య చేసు కుంటే నయం!\" అనిపించి నేను సముద్ర తీరానికి పరిగెత్తాను.\nకాని జీవితేచ్ఛ అతి చిత్రమైనది. అది ప్రాణంపై ఆశను అంత సులువుగా వదులు కోదు. పామును తప్పుకునేటందుకు నాకు ఒక ఉపాయం తట్టింది. నేను సముద్రం ఒడ్డున గల కలప పోగుచేసి నాలుగు వెడల్పయిన చెక్కలు నాలుగు వైపులా అడ్డంపెట్టుకుని, వాటిమధ్య పడుకుని, పైన కొన్ని కర్రముక్కలు వేసుకున్నాను. పాము దాని వేళకు అది వచ్చింది. ఆ చెక్కల సందునుంచి నన్ను బయటికి తీయాలని విశ్వప్రయత్నాలు చేసి విఫలమయింది. చివరకు విసుగెత్తి అది నన్ను విడిచి తన దారిన వెళ్ళిపోయింది.\nఅది వెళ్లిపోయిందని రూఢిచేసుకున్నాక నేను చెక్కలు తోసివేసి బయటికి వచ్చి సముద్రతీరానికి వెళ్ళాను. సముద్రంమీద దూరాన ఒక ఓడ కనిపించింది. నేను వెర్రివాడిలాగా కేకలువేస్తూ చేతులూపాను. తరవాత ఒక చెట్టుకొమ్మకు తలపాగా విప్పి కట్టి ఆడించాను. అదృష్టవశాత్తూ ఇది ఓడవాళ్ళ కళ్ళబడింది. ఓడ దారితప్పించి ద్వీపం వేపు వచ్చింది. త్వరలోనే అది తీరాన లంగరు వేసుకున్నది. ఓడకళా సులు నన్ను ఎక్కించుకున్నారు."
    },
    {
        "story_id": "1956_12_06",
        "chunk_id": "1956_12_06_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "నావికుడు సిందాబాద్",
        "author": "చందమామ బృందం",
        "normalized_genre_code": "ADVENTURE_STORY",
        "content_type": "STORY",
        "keywords": [
            "సిందాబాద్",
            "సముద్రయానం",
            "సర్పం",
            "ద్వీపం",
            "బగ్దాద్",
            "సంపద"
        ],
        "language": "TELUGU",
        "text": "అది వెళ్లిపోయిందని రూఢిచేసుకున్నాక నేను చెక్కలు తోసివేసి బయటికి వచ్చి సముద్రతీరానికి వెళ్ళాను. సముద్రంమీద దూరాన ఒక ఓడ కనిపించింది. నేను వెర్రివాడిలాగా కేకలువేస్తూ చేతులూపాను. తరవాత ఒక చెట్టుకొమ్మకు తలపాగా విప్పి కట్టి ఆడించాను. అదృష్టవశాత్తూ ఇది ఓడవాళ్ళ కళ్ళబడింది. ఓడ దారితప్పించి ద్వీపం వేపు వచ్చింది. త్వరలోనే అది తీరాన లంగరు వేసుకున్నది. ఓడకళా సులు నన్ను ఎక్కించుకున్నారు.\nఓడలోకి ఎక్కగానే నాకు మంచి దుస్తు లిచ్చారు, సుష్టుగా భోజనం పెట్టారు. చాలా బడలి ఉన్నానేమో, సుఖమైన నిద్ర పట్టింది. మృత్యుదేవత కళ్ళలోకి చూసి, చూసి హతాశుడినై ఉన్న నాలో మళ్ళీ జీవచైతన్యం కలిగింది. క్రమంగా నేను మామూలు మనిషినైపోయి గడిచిన కష్టా లను పీడకలలకింద పరిగణించసాగాను. మా ప్రయాణం సుఖంగా సాగింది. చివరకు మేం సలాహితా అనే ద్వీపం చేరాం. రేవులో లంగరు దించగానే ఓడ లోని వర్తకులంతా క్రయవిక్రయాలు చెయ్యటానికి కిందికి దిగివెళ్ళారు. అప్పుడు ఓడసరంగు నాదగ్గిరికి వచ్చి, \"చూడు, బాబూ! నువు అతి పేదవాడివిగా, దిక్కు లేనివాడివిగా కనబడుతున్నావు. చాలా కష్టాలు పడ్డానంటున్నావు. కనక నీకు ఒక సహాయం చేస్తాను. నిన్ను నీ గ్రామం చేరుస్తాను. అంతకాలంగా పడ్డబాధలన్నీ మరిచిపోయి నా పేరు చెప్పుకుని సుఖంగా బతుకుదువుగాని,” అన్నాడు.\n\"అయ్యా, ఏం సహాయం చేసినాసరే మీ మేలు ఎన్నటికీ మరువను,” అన్నాను.\n\" అయితే విను. కొన్ని ఏళ్లక్రితం మా వెంట ఒక వర్తకుడుండేవాడు. అతను ప్రయాణంలో ఒక దీవిలో దిగబడి పోయాడు. ఆతరువాత అతని జాడే తెలియ లేదు. అతను బతికే ఉన్నాడో, చచ్చి పోయాడో! అతని సరుకంతా కొట్టులో వేసి ఉంది. అదంతా నీపరం చేస్తాను. దాన్ని తీసుకుపోయి విక్రయించి, కొంత వట్టంకింద నువు ఉంచుకుని మిగిలినది నాకిచ్చెయ్యి. నేను దానిని తీసుకుపోయి అతని బంధువు లకు అందజేస్తాను,” అన్నాడు సరంగు.\n\"ఆ పని చేసినట్టయితే సన్ను బతి కించిన వారవుతారు. ఈ పరిస్థితిలో అంత న్యాయంగా డబ్బు సంపాదించు కోవటం కంటె కావలిసిన దేమిటి?” అన్నాను.\nఅప్పుడు సరంగు గుమాస్తాను దగ్గిరకు పిలిచి, \"బేళ్ల నన్నిటినీ చిట్టాలో రాయ వయ్యా!"
    },
    {
        "story_id": "1956_12_07",
        "chunk_id": "1956_12_07_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "వృథా శ్రద్ధ",
        "author": "చందమామ బృందం",
        "normalized_genre_code": "MORAL_STORY",
        "content_type": "STORY",
        "keywords": [
            "భూస్వామి",
            "తండ్రి అస్తికలు",
            "పూజ",
            "కుమారుడు",
            "చచ్చిన ఎద్దు",
            "వ్యర్థం"
        ],
        "language": "TELUGU",
        "text": "ఒక గ్రామంలో ఒక చిన్న భూస్వామి ఉండేవాడు. ఆయన తండ్రి చాలా వృద్ధుడై కాలంతీరి చనిపోయాడు. కాని భూస్వామి తండ్రి చావుకు బెంగపడి పోయి, అస్తమానం ఏడుస్తూ, తండ్రి అస్తికలను ఒక కుండలో పెట్టి దొడ్లో పాతించి, సమాధి కట్టి, ఆ సమాధిని రోజూ పూలతో పూజించసాగాడు.\nఈ భూస్వామికి ఒక కొడుకున్నాడు. ఆ కుర్రవాడికి తండ్రి వైఖరి ఏమీ నచ్చలేదు. వీలుదొరికితే తండ్రికి మంచి గుణపాఠం నేర్పాలనుకున్నాడు.\nఒకనాడా కుర్రాడికి గ్రామం వెలపల ఒక చచ్చిన ఎద్దు కనిపించింది. వాడు కొంత గడ్డిపీకి, ఎద్దు నోటి దగ్గిరికి తీసుకు పోయి, \"తిను, తిను!” అన్నాడు. చచ్చిన ఎద్దు గడ్డి తింటుందా అని వాడి స్నేహితులు అడిగారు గాని వాడు వినిపించుకో లేదు. '\nవాడి స్నేహితులు వెళ్లి భూస్వామితో, \"అయ్యా, మీ వాడికి పిచ్చి పట్టింది. వాడు చచ్చిన ఎద్దుకు గడ్డి పెడు తున్నాడు!\" అని చెప్పారు.\nభూస్వామి వచ్చి, \"చచ్చిన ఎద్దు ఎక్కడైనా గడ్డి తింటుందిరా ? ఇంటికి పద !” అని కొడుకును మందలించాడు.\n\"పిడికెడు బూడిద అయిన తాతయ్య పూలు వాసన చూడగాలేందీ, కాళ్లూ, తలా, నోరు గల ఎద్దు గడ్డి తినటానికేం, నాన్నా?” అని అడిగాడు కుర్రాడు. దానితో, భూస్వామి బుద్ధి తెచ్చుకుని, చచ్చిన తండ్రికోసం పూజ చెయ్యటం మానేశాడు."
    },
    {
        "story_id": "1956_12_08",
        "chunk_id": "1956_12_08_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "అపాత్రుడి దానం",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "విక్రమార్కుడు",
            "బేతాళుడు",
            "శీలయాజి",
            "దానం",
            "దొంగ",
            "పిల్లిసెట్టి",
            "పుణ్యాత్ముడు"
        ],
        "language": "TELUGU",
        "text": "పట్టు విడవని విక్రమార్కుడు చెట్టువద్దకు తిరిగి వెళ్లి, శవాన్ని దింపి భుజాన వేసు కుని, ఇంకొకసారి శ్మశానంకేసి మౌనంగా నడవ సాగాడు. అప్పుడు శవంలో ఉన్న బేతాళుడు, \"రాజా, నీ దీక్ష చాలా గొప్పది. కాని ఎంతో మంచి పని చేసేటప్పుడుకూడా దీక్ష గలవాడికి ఎటువంటి సమస్యలు ఎదు రవుతాయో నీవెరగవు. ఇందుకు తార్కా ణంగా శీలయాజి కథ చెబుతాను, విను,” అంటూ ఈ విధంగా చెప్పసాగాడు:\nపూర్వం గౌతమీ నదీ తీరాన అభయ గిరి అనే గ్రామంలో శీలయాజి అనే బ్రాహ్మ ణోత్తము డుండేవాడు. ఆయన ఎంతో దయాస్వభావం కలవాడు, భగవద్భక్తి కల వాడు. ఆయనకు పెళ్ళి, సంసారమూ లేదు, కాని కొంత ఆస్తి ఉన్నది. ఆ ఆస్తిని అను భవించటానికి పిల్లలు లేరుగనక, ఆయన తన జీవితం వెళ్లే లోపుగా అనేక సత్క ర్మలు చేయ నిశ్చయించాడు. తనకు గల దానిలో నుంచి ఆయస ఒక రామాలయమూ, దానికి దగ్గిరనే ఒక పెద్ద సత్రమూ కట్టించాడు.\nఆ రెంటితో ఆయనకు గల డబ్బంతా అయిపోయింది. కాని చేయదలిచిన పను లింకా ఉన్నాయి. ఆలయంలో అర్చసలు చేయించాలి, సత్రంలో బసచేసే యాత్రి కులకు భోజన సౌకర్యాలు కలిగించాలి. సత్రంలో ఒక వేద పాఠశాలా, ఒక వైద్య శాలా ఏర్పాటుచేయాలి. ఊళ్లో పిల్లలకు ఒక బడి ఏర్పాటుచేయాలి. వీటన్నిటికీ డబ్బు కావాలి. అయితే శీలయాజికి ముష్టిత్తటం ఇష్టం లేకపోయింది. అందుచేత ఆయన సత్రంలో ఒక దిబ్బెమూ, గుడిలో మరొక దిబ్బెమూ ఏర్పాటు చేయించాడు. సత్రానికి వచ్చిన యాత్రికులూ, గుడికి రోజూ వెళ్లే భక్తులూ తమకు తోచినది తమంతట తామే ఆ దిబ్బాలలో వేసి పోతూండేవారు.\nగుడి కట్టించిన వేళ మంచిది. ఆ ఆల యంలో ఉండే శ్రీరామచంద్రమూర్తి కరుణా కటాక్షంవల్ల ఆ దేవుడికి మొక్కు కున్నవారికి చాలామందికి కోరిక లీడేరటం జరిగింది. ఆలయం ఖ్యాతి పెరిగినకొద్దీ సత్రంలో యాత్రికుల సంఖ్యా, దిబ్బాలలో పడే మొత్తాలూ పెరిగాయి. 'అయితే వాటితో బాటు ఖర్చుకూడా పెరిగింది. శీలయాజి తాను చేయదలిచిన సత్కార్యాలన్నీ చేయ లేకుండా ఉన్నాడు. \"ఏమండీ, శీలయాజి గారూ, వేదపాఠశాల ఎప్పుడు ఆరంభిస్తారు? వైద్యశాల ఇంకా ప్రారంభించ లేదేం?” అని ఎవరన్నా అడిగితే, ఆయన, \" ఏం చేసేది? ఇంకా ఆ రాముడికి దయకలగ లేదు మరి!"
    },
    {
        "story_id": "1956_12_09",
        "chunk_id": "1956_12_09_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "మిత్రభేదం",
        "author": "విద్వాన్ విశ్వం",
        "normalized_genre_code": "SONG_STORY",
        "content_type": "STORY",
        "keywords": [
            "దమనకుడు",
            "కరటకుడు",
            "దేవశర్మ",
            "ఆషాఢభూతి",
            "సన్యాసి",
            "మఠం"
        ],
        "language": "TELUGU",
        "text": "దమనకు డంతట - తనమిత్రుతోడ విమల బుద్ధిని కథ - విన్పింప దొడగె. జనము లేనట్టి తా-వున మఠ మొకటి. మును దేవశర్మ యందున నివసించు, వారు వీరిచ్చిన - వస్త్రమ్ము లమ్మి చేరిచె రొక్క మా-దారి సన్యాసి పవలు రాతిరి విడు-వక రొక్కమెల్ల ఎవని నమ్మక చంక-నే కట్టి యుండె. ధనమన్న దెప్పుడు - మనిషి వేధించు ధనము సంపాదించు - వనరు కష్టమ్ము ధనము రక్షించెడు - వనరు కష్టమ్ము ధనము వచ్చిన పోయి-నను బాధలుండు. ఇట్లుండ సన్యాసి - యీ రీతి జూచి ఎట్లైన ధనము హ-రింపంగ నెంచి ఆటకు వచ్చె నొకండు - ఆషాఢభూతి నటనలో పేరంది-నట్టి వంచకుడు సాష్టాంగ పడి దేవ-శర్మకు మ్రొక్కి కష్ట మీ సంసార-కానన మ్మనియె తనకు మోక్షము వచ్చు దారి కావలయు నని గురుచరణమ్ము-లను విడడయ్యె. ఆషాడభూతి స-త్యము చెప్పె ననుచు భేషు భేషని మెచ్చె - పెద్ద సన్యాసి, \"వయసులో శాంతుడై పఱలుటే గొప్ప వయసు పోయిన శాంతి - వద్దన్న వచ్చు, మంచి వారికి దేహ - మట్టు లే యుండ ముంచుక వచ్చును - ముదిమి చిత్తమున చెడ్డ వారికి ఒడల్ - చెందును ముదిమి ఎడ్డె మనస్సేమొ - ఎదుగ దెన్నటికి” అని దేవశర్మ ఆ-తని మెచ్చుకొనుచు విను మోక్ష మార్గము - వినిపింతు ననియె నిను శిష్యునిగ చేసుకొనుదును లెమ్ము ఘన మంత్ర ముపదేశమును సేతు ననియె ఉపదేశ మిచ్చి మ-తోపాంతమందె ఎపుడు వసింప గా-వించె పూరిల్లు యతులు నిస్సంగులో-యన్న, ఒంటరిగ బ్రతుక గావలె రాత్రి - పడినంత నెపుడు అని వాని నా మఠ-మందు రా నీక పనివినుమను రాత్రి - పడిన వెంబడినె. సందు చిక్కదు దేవ-శర్మ ధనమ్ము కొంద మెట్లని వాడు - కుందుచు నుండె ఒకనాడు పొరుగూరి - యొక శిష్యునింట ఒక కార్యమని పిల్వ నిక దేవశర్మ అరుగ సాగెను; వెంట - ఆషాఢభూతి తరుణ మిదేయని - తను గూడ నడిచె. ఏ రొకటడ్డ మ-య్యెను వారి కంత తీరమ్మునన్ బాట-సారులు దిగిరి. గురువు రొక్కము కూరి - కుట్టిన సంచి చరచర బొంతలో - చక్కగా దూర్చి తీరమందుంచి అ-దే చూచుకొనుచు వారిని వార్చి, ఎ-ప్పటి యట్లె బొంత ఉండుట చూచి, శి.ష్యుని నమ్మి వేసి కొండొక దూర మా - గురువు చన్నాడు. శంకానివృత్తి కై - చనుచున్న గురువు వంకలో దిగి కన-పడకున్న జూచి ఆషాఢభూతి అ-త్యంత వేగముగ భోషాణపుం బొంత - బుడబుడ విప్పి చిన్న రొక్కపు సంచి - చేతను బట్టి ఉన్నవా డున్నట్టె - ఉరికి నాడెటకొ. మేక పోతులు రెండు - మెక్కి పోట్లాట డీ కొనుచుండ వా-టిని చూచుకొనుచు గురువు గారచ్చట - మఱచిరి తన్ను. సరి మేకపోరులో - వఱలె మనస్సు అవి రెండు నటునిటు - లల్లంత సరిగి తివిరి ముందుకు వచ్చి - ఢీ కొట్టుచుండె నడుము రక్తముకారి - తడిసెను నేల, దడదడ సట వచ్చె - బడుగు నక్కొకటి; అటునిటు మేక లొ‐య్యన చనినపు తటుకున నడుమ ర-క్తము నాకు చుండె అయ్యొ పాపము చచ్చు - నది తప్పకనుచు నయ్యగారను కొను-నంతలో జరిగె. మేక పోతులు రెండు - మీరి ఢీ కొట్టె చీకాకు వడి నక్క - చెచ్చెర జచ్చె."
    },
    {
        "story_id": "1956_12_09",
        "chunk_id": "1956_12_09_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "మిత్రభేదం",
        "author": "విద్వాన్ విశ్వం",
        "normalized_genre_code": "SONG_STORY",
        "content_type": "STORY",
        "keywords": [
            "దమనకుడు",
            "కరటకుడు",
            "దేవశర్మ",
            "ఆషాఢభూతి",
            "సన్యాసి",
            "మఠం"
        ],
        "language": "TELUGU",
        "text": " అది చూచి గురువు కా-ల్యములను దీర్చి పదపడి శిష్యుని - పరికింప సాగె తన శిష్యు డెచటికో - తరలియే పోయె తన బొంత మా-త్ర మాయన చూచి నిలిచె. లోన జూడగ డబ్బు - లున్నట్టి సంచి ఆనవాలే లేదు; - ఆషాఢభూతి చుట్టి చంకను బెట్టి - సులువుగా నరిగె ఇట్టటు చూడక - యెటు లేగినాడొ ! కొంప తీసితివిరా - క్రూరుడా అనుచు కంపర మెత్తి ఆ - కపటిని తిట్టె తిట్టుచు నేల పై - దెరలి దొర్లుచును కొట్టు కొంచును గోలు-గోలున ఏడ్చె. అటు గాన, కరటకా, - ఇటు చేసుకొన్న కటుకార్యఫలము నే-గతి తప్ప దనుట. కరటకుడు : ఎదురు తిర్గిన యట్టి-యెడ మనమెట్లు కుదురుకో వలయునో - అది చూడవలయు. దమనకుడు : తరుణ మిట్టిది యైన - ధైర్యము కలదు; తణి చూచి వీరల - పరిమార్చవలయు సంజీవకుని మైత్రి - భంజించి, రాజు పంజరమ్మున చిల్క - పగిది బంధింతు. మాయతో నీపని - చేయం గలాడ సాయ ముండుము చాలు; - సమ్మతి నిమ్ము కరటకుడు : నీ మాయ రాజు గా-నీ, వాడు గాని ఏ మాత్ర మెఱిగిన - నిక కొంప మునుగు. దమనకుడు : భయపడినట్లైన - ఫలము లేదన్న ; జయము కల్గును గుండె - చలియింపకున్న పడవ సంద్రమ్ములో - భగ్నమే యయిన, జడియు నాబెస్త, త-మ్ముడ ! ఈదుగాక ? ప్రార్ధించుటలు మాని - పనిసేయు మయ్య సార్థకమ్మైన వి-శ్వాసమ్ము తోడ యత్నమ్ము సేయ, నా - యత్నము వ్యర్థ యత్నమైనను సరే - అది తప్పుకాదు. కను గప్పి పనిసేయ-గల మాయదారి కని పెట్టగా బ్రహ్మ-కైన శక్యంబె? మునుపు సాలెయొకండు - తను విష్ణురూప మున రాకుమారి చ-య్యన పెండ్లియాడె. కరటకుడు : ఆ సాలె ఎవ్వడు? - ఆకథ యేమి ? కాసంత చెప్పు మా-కథ చెలికాడ ?"
    },
    {
        "story_id": "1956_12_10",
        "chunk_id": "1956_12_10_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "వింత చికిత్స",
        "author": "ఎం. రామేశ్వరరావు",
        "normalized_genre_code": "HUMOR_STORY",
        "content_type": "STORY",
        "keywords": [
            "బ్రాహ్మడు",
            "పూజారి",
            "రాజు",
            "రాణి",
            "మానసిక రోగం",
            "దానధర్మం"
        ],
        "language": "TELUGU",
        "text": "ఒక నగరంవెలపల ఒక పాడుబడిన దేవళం ఉండేది. ఒక పేద బ్రాహ్మడు ఆ దేవళానికి పూజారి అయి తన పొట్ట పోసుకుందా మనుకున్నాడు. అయితే ఆ దేవళానికి నూటికీ కోటికీ ఒకరుమాత్రమే వస్తూండటంవల్ల దేవుడితోబాటు పూజారి కూడా మాడటం జరిగింది.\nఆ బ్రాహ్మడు అలాగే ఉపోషాలు చేస్తూ, దేవుణ్ణిమాత్రం వదలక రోజూ పూజచేస్తూ ఉండగా ఒక పౌర్ణమినాడు ఆయన కొక కల వచ్చింది. ఆ కలలో ఈశ్వరుడు కని పించి, \"నాయనా, ఈ వూరి రాజును వెళ్ళి చూడు. నీ దరిద్రం తీరిపోతుంది,\" అని చెప్పాడు.\nబ్రాహ్మడు ఆ ప్రకారమే బయలుదేరి రాజభవనానికి వెళ్లాడు. అయితే దురదృష్ట వశాత్తూ ఆ సమయానికి రాజు జబ్బుతో మంచంపట్టి ఉన్నాడు. రాజభటులు వైద్యు లను తప్ప మరెవ్వరినీ రాజగృహంలోకి పోనివ్వటంలేదు.\n\"ఈ సంగతి తెలియకుండానే ఈశ్వరుడు నన్ను రాజును చూడమని ఉంటాడా?” అనుకుని బ్రాహ్మడు రాజ భటులతో, \" నేనూ ఒక వైద్యుణ్ణి. నన్ను లోపలికి పోనివ్వండి!” అన్నాడు. వారాయ నను లోపలికి పోనిచ్చారు.\nకాని రాజుగారుండే గదిలోకి వెళ్ళటా నికి ఇంకొక ప్రతిబంధకం ఏర్పడింది. అదేమంటే, రాజుగారు వైద్యులతో విసిగి వేసారిపోయి, తనకు వైద్యంచేసి రోగం కుదర్చలేని వైద్యులకు జన్మఖైదు శిక్ష విధిస్తానని ప్రకటించాడు.\nఇందుకుకూడా బ్రాహ్మడు జంకలేదు. నిండా ముణిగినవాడికి చలి ఏమిటి? జన్మ ఖైదు శిక్షకు తల ఒగ్గి బ్రాహ్మడు రాజు గారికి చికిత్స చేస్తానన్నాడు. ఆయనను రాజువద్దకు తీసుకుపోయారు. ఆయన రాజు కెదురుగా చేతులు కట్టుకు నిలబడి, రోగం తాలూకు వివరాలన్నీ అడిగి తెలుసు కున్నాడు. రాజు చెప్పేదంతా వింటే బ్రాహ్మడికి, రాజుకు రోగమే ఉన్నట్టు తోచలేదు. రోగం ఉందనుకుని రాజుగారు పడక వేశాడు.\nరోగంగురించి ఆలోచిస్తున్నవాడిలాగా బ్రాహ్మడు దీర్ఘంగా ఆలోచించి, రాజుగారి రోగం కుదర్చటానికి ఒక ఉపాయం కని పెట్టాడు. ఆయన చిట్టచివరకు మూడు సార్లు తల ఆడించి, \"మహారాజా, మీ వ్యాధికి దివ్యమైన మందున్నది. దాన్ని తమరు నేను చెప్పిన పద్ధతిలో మూడు పూటలు సేవిస్తే వ్యాధి పూర్తిగా నిలిచి పోతుంది,” అన్నాడు.\nరాజు ఆత్రంగా, \" చెప్పు ! ఎలా చెయ్య మంటే అలాగే చేస్తాను!” అన్నాడు."
    },
    {
        "story_id": "1956_12_10",
        "chunk_id": "1956_12_10_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "వింత చికిత్స",
        "author": "ఎం. రామేశ్వరరావు",
        "normalized_genre_code": "HUMOR_STORY",
        "content_type": "STORY",
        "keywords": [
            "బ్రాహ్మడు",
            "పూజారి",
            "రాజు",
            "రాణి",
            "మానసిక రోగం",
            "దానధర్మం"
        ],
        "language": "TELUGU",
        "text": "రాజు ఆత్రంగా, \" చెప్పు ! ఎలా చెయ్య మంటే అలాగే చేస్తాను!” అన్నాడు.\n\" నేనొక కషాయం ఇస్తాను. దానిని రాణీగారు స్వయంగా మీ నోట్లో పొయ్యాలి. మూడు ఉద్ధరిణెల కషాయం మీరు తాగాలి. అయితే మీ నోట్లో కషాయం పోసే టప్పుడు రాణిగారున్నూ, దాన్ని తాగేటప్పుడు మీరున్నూ ఏనుగులను గురించిగాని, గుర్రా లను గురించిగాని ఆలోచించగూడదు. అలా ఆలోచిస్తే మందు ఎంతమాత్రమూ పనిచేయ్యదు,” అన్నాడు బ్రాహ్మడు.\nరాజు నవ్వి, \" ఇది ఏమంత కఠినమైన పని కాదే! మందు తాగేటప్పుడు ఏనుగు లను గురించీ, గుర్రాలను గురించి ఎందు కాలోచించవలసి వస్తుంది?” అన్నాడు.\nమర్నాడు బ్రాహ్మడు ఏదో కషాయం తయారుచేసి పంపాడు. దానిని రాజుగారి నోట పొయ్యటానికి రాణీ వచ్చింది. ఉద్ధ రిణెతో కషాయాన్ని రాజుగారి నోట పొయ్య బోతూండగా ఆమెకు ఏదో రథంచప్పుడు వినిపించింది. వెంటనే ఆమెకు గుర్రం జ్ఞాపకం వచ్చింది. ఆమె రాజుగారి నోట్లో మందు పోయక, \" లాభం లేదు. నాకు గుర్రం జ్ఞాపకం వచ్చింది!"
    },
    {
        "story_id": "1956_12_11",
        "chunk_id": "1956_12_11_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "[ట్రోయనగరంలో ఏటా జరిగే స్మారకోత్సవాలు చూడటానికి మోహనుడు వెళ్లాడు. అక్కడ వర్ధనుడికి మోహనుడు తన కుమారుడేనని తెలిసిపోయింది. భువనసుందరి కోసం కామినీదేవతను నిత్యమూ ఆరాధించే మోహనుడు స్పార్టాకు వెళ్ళి, భువనసుందరి భర్త ప్రతాపుడు ఇంటలేని సమయంలో ఆమెను తన ఓడలో ట్రోయికి తెచ్చి పెళ్ళి చేసుకున్నాడు. భువనసుందరిని ఇచ్చెయ్యమని గ్రీకులు పంపిన రాయబారం విఫలమయింది.]\nభువనసుందరిని మంచిగా తిరిగి తెచ్చు కునే ప్రయత్నం విఫలం కాగానే, ప్రతా పుడు గ్రీకు రాకుమారుల కందరికి కబురు చేశాడు : \" భువ సుందరిని వరించి వచ్చి నప్పుడు మీరంతా తీసుకున్న ప్రమాణం ప్రకారం ఇప్పుడు మీరందరూ నాకు సాయ పడండి.” ఈ విధంగా కబురు పంపటమే గాక, ప్రతాపుడు గ్రీసు దేశమంతా పర్య టించి, ఒక్కొక్క రాజ్యానికి వెళ్లి, ప్రతి రాజునూ కలుసుకుని, వారివారి బలాలతో సహా కదిలి తనపక్షాన యుద్ధానికి రావలి సిందిగా కోరాడు.\nఇథాకా రాజైన రూపధరుడివద్దకు ప్రతా పుడూ, అతని అన్న అయిన రారాజూ కలిసి వెళ్లారు. కాని రూపధరుడు ఈ యుద్ధంలో చేరగూడవని అదివరకే నిశ్చయించు కున్నాడు. అందుకు కారణ మేమంటే, అతను ట్రోయ్ నగరానికి వెళ్లేపక్షంలో తిరుగుమార్గంలో అతనికి అమానుషమైన కష్టాలన్నీ కలుగుతాయనీ, ఇరవై ఏళ్లదాకా అతను ఇంటికి తిరిగి రాడనీ ఆశరీరవాణి అతడికి చెప్పింది.\nఅందుచేత రూపధరుడు యుద్ధంలో చేర కుండా తప్పించుకోవటానికి ఒక దొంగ ఎత్తు వేశాడు. రైతులు ధరించే కుళాయి ఒకటి నెత్తికి పెట్టుకుని, కాడికి ఒక ఎద్దునూ, ఒక గాడిదనూ కట్టి. చాళ్లలో ఉప్పు చల్లుతూ పొలం దున్నసాగాడు. పక్కనే అతని భార్య పద్మముఖి తన చంటి కొడుకును, ధీరమతిని ఎత్తుకుని నిలబడి ఉన్నది.\nరూపధరుడు వెర్రివాడుగా నటించటమే గాక, తనకోసం వచ్చిన ప్రతాపు, రారాజునూ గుర్తించనట్టుకూడా నటించాడు. కాని వాళ్లు ఎంతమాత్రమూ మోసపోలేదు : పద్మముఖి చేతిలో ఉన్న చంటి పిల్లవాణ్ణి లాక్కుని, రూపధరుడు దున్నే చాలుకు అడ్డంగా పడుకోబెట్టారు. రూపధకుడు చప్పున తాళ్లు లాగి నాగలిని ఆపాడు. దానితో అతనికి పిచ్చి ఏమీ లేదని రుజు వయిపోయింది. అతను చి_రకు యుద్ధంలో చేరక తప్పలేదు.\nట్రోయ్పై యుద్ధంలో చేరిన వారిలో ఉత్సాహం లేకుండా చేరినవారు లేక పోలేదు. ఒక రాకుమారుడు యాభై ఓడ లను పంపుతానని వాగ్దానం చేసి ఒక్క ఓడ మాత్రమే పంపాడు. మిగిలిన నలభై తొమ్మిది ఓడలూ ఆ ఓడలోనే ఉన్నాయి. అవి మట్టితో చేసిన బొమ్మ ఓడలు!"
    },
    {
        "story_id": "1956_12_11",
        "chunk_id": "1956_12_11_02",
        "chunk_index": 2,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "ట్రోయ్పై యుద్ధంలో చేరిన వారిలో ఉత్సాహం లేకుండా చేరినవారు లేక పోలేదు. ఒక రాకుమారుడు యాభై ఓడ లను పంపుతానని వాగ్దానం చేసి ఒక్క ఓడ మాత్రమే పంపాడు. మిగిలిన నలభై తొమ్మిది ఓడలూ ఆ ఓడలోనే ఉన్నాయి. అవి మట్టితో చేసిన బొమ్మ ఓడలు!\nవజ్రకాయుడనే యువకుడి సహాయం లేకుండా ట్రోయనగరం పట్టుబడదని గ్రీకులు జోస్యంద్వారా తెలుసుకున్నారు. ఇతను తటినీ అనే ఆమెయొక్క ఏడవ కుమారుడు. తన కుమారుడు ప్రపంచంలో కెల్లా గొప్ప యోధుడు కావాల నే ఉద్దేశంతో తటిని అతని మడమను పట్టుకుని స్టిక్స్ నదిలో ముంచింది. ఈ కారణంగా అతని శరీరం వజ్రకాయమయింది; తల్లి పట్టు కున్న మడమమాత్రం మామూలు గా నే ఉండిపోయింది. వజ్రకాయుడు పసిపిల్ల వాడుగా ఉన్నప్పుడే వేటాడటంలో, పరి గెత్తటంలో, ధైర్యసాహసాలలో, సంగీతం పాడటంలో సాటిలేనివాడనిపించుకున్నాడు. అతను ఆరవ ఏటనే అడవిపందిని కొట్టాడు. లేళ్ళనూ, దుప్పులనూ వేటాడేటప్పు డతను తన పరుగుతో వాటిని అందుకునేవాడు!\nవజ్రకాయుణ్ణి యుద్ధంలోకి ఆహ్వానించ టానికి రూపధరుడూ, భూధవుడూ, నవ ద్యోతుడూ వెళ్ళారు. అయితే, తన కుమా రుడు ట్రోయ్పైకి యుద్ధానికి వెళితే అతను ప్రాణాలతో తిరిగి రాడని వజ్రకాయుడి తల్లి, తలనికి తెలుసును. అందుచేత ఆమె వజ్రకాయుడికి స్త్రీ వేషంవేసి, ఒకానొక రాజుయొక్క అంతఃపురంలో రహస్యంగా ఉంచింది.\nవజ్రకాయుడి కోసం వచ్చినవారు రాజ భవనంలోని పురుషులందరినీ వెతికారు. వారిలో వజ్రకాయుడు వారికి కనిపించ లేదు. అతను స్త్రీ రూపంలో అక్కడే దాగి వుంటాడని రూపధరుడికి సందేహం కలి గింది. అతన్ని బయబపెట్టటానికి రూప ధరు డొక యుక్తి చేశాడు. అతను అంతః పుర స్త్రీలకు అనేక బహుమానాలు తెచ్చాడు. వాటిలో స్త్రీల దుస్తులూ, అలంకారాలూ, ఆభరణాలూ ఉన్నాయి. వాటితోబాటు ఒక బల్లెమూ, డాలూకూడా ఉన్నాయి. ఈ బహుమానాలన్నిటినీ ఒక చోట వేయించి, ఎవరికి కావలిసినది వారు తీసుకోవచ్చునని రూపధరుడు అంతఃపుర స్త్రీలకు కబురు పంపాడు. స్త్రీలు వచ్చి తమకు కావలిసిన వస్తువులు వెతుకుతున్న సమయంలో రాజ భవనం వెలపల, రూపధరుడి ఆజ్ఞానుసారం భేరీలు మోగాయి. ఆ చప్పుడు వింటూనే స్త్రీ వేషంలో ఉన్న వజ్రకాయుడు తన స్త్రీ దుస్తులు లాగి పారేసి బల్లెమూ, డాలూ చేబట్టాడు. వెంటనే అతన్ని రూపధరుడు అందగాడని ప్రతీతి. ఆయన సూచన పోల్చి పట్టుకున్నాడు. వజ్రకాయుడు ఆమోదించబడింది. ఆయన తన నూరు యుద్ధంలో చేరటానికి సమ్మతించాడు."
    },
    {
        "story_id": "1956_12_11",
        "chunk_id": "1956_12_11_03",
        "chunk_index": 3,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "వజ్రకాయుడి కోసం వచ్చినవారు రాజ భవనంలోని పురుషులందరినీ వెతికారు. వారిలో వజ్రకాయుడు వారికి కనిపించ లేదు. అతను స్త్రీ రూపంలో అక్కడే దాగి వుంటాడని రూపధరుడికి సందేహం కలి గింది. అతన్ని బయబపెట్టటానికి రూప ధరు డొక యుక్తి చేశాడు. అతను అంతః పుర స్త్రీలకు అనేక బహుమానాలు తెచ్చాడు. వాటిలో స్త్రీల దుస్తులూ, అలంకారాలూ, ఆభరణాలూ ఉన్నాయి. వాటితోబాటు ఒక బల్లెమూ, డాలూకూడా ఉన్నాయి. ఈ బహుమానాలన్నిటినీ ఒక చోట వేయించి, ఎవరికి కావలిసినది వారు తీసుకోవచ్చునని రూపధరుడు అంతఃపుర స్త్రీలకు కబురు పంపాడు. స్త్రీలు వచ్చి తమకు కావలిసిన వస్తువులు వెతుకుతున్న సమయంలో రాజ భవనం వెలపల, రూపధరుడి ఆజ్ఞానుసారం భేరీలు మోగాయి. ఆ చప్పుడు వింటూనే స్త్రీ వేషంలో ఉన్న వజ్రకాయుడు తన స్త్రీ దుస్తులు లాగి పారేసి బల్లెమూ, డాలూ చేబట్టాడు. వెంటనే అతన్ని రూపధరుడు అందగాడని ప్రతీతి. ఆయన సూచన పోల్చి పట్టుకున్నాడు. వజ్రకాయుడు ఆమోదించబడింది. ఆయన తన నూరు యుద్ధంలో చేరటానికి సమ్మతించాడు.\nగ్రీకుల నావలు ఔలిసవద్ద ఆయత్తమై ఉన్నాయి. ఆ సమయంలో క్రీట్నుంచి దూతలు వచ్చి ఒక వార్త అందజేశారు. రారాజుతోబాటు తనకుకూడా సేనా నాయ కత్వం ఇచ్చిన పక్షాన, తాను నూరు ఓడలతో వచ్చి యుద్ధంలో చేరగలనని క్రీట్ రాజ యిన ప్రభవుడు కబురుచేశాడు. ప్రభవుడు భువనసుందరి స్వయంవరానికి వెళ్లిన రాకుమారులలో ఒకడు. ఆయన గొప్ప ఓడలతో కదిలి వచ్చాడు.\nయుద్ధానికి బయలుదేరే సమయానికి గ్రీకుపకొన గల మహా యోధులలో ఎవరు ఏమేమిటంటే :"
    },
    {
        "story_id": "1956_12_11",
        "chunk_id": "1956_12_11_04",
        "chunk_index": 4,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "యుద్ధానికి బయలుదేరే సమయానికి గ్రీకుపకొన గల మహా యోధులలో ఎవరు ఏమేమిటంటే :\nసైనిక బలాలన్ని టికీ సర్వసేనాని రారాజు. ఆయన కింద ఉపసేనాపతులు రూపధరుడూ, ప్రబోధుడు, దేవమయు డూనూ. ఓడలన్నిటిపైనా సర్వసేనానాయ కత్వం వజ్రకాయుడిది. ఆయన కింద ఉప నాయకులు భూధవుడూ, రక్తవర్ణుడూనూ. పీలస్ రాజయిన నవద్యోతుడు యోధు లందరిలోకీ వృద్ధుడు, సాటిలేని యుద్ధ నైపుణ్యమూ వివేకమూ గలవాడు. మూడు తరాల ప్రజలను పరిపాలించిన ఈ పితా మహుడు ముసలితనంలో కూడా యుద్ధ రంగంలో ప్రచండుడు. రారాజు ఆయన సలహా లేక ఏ పనీ చేసేవాడు కాడు. యుద్ధ సంబంధమైన ఏ సమస్య వచ్చినప్ప టికీ నవద్యోతుడి సలహాకూ, రూపధరుడి సలహాకూ వ్యత్యాసం ఉండేది కాదు; ఇద్దరూ ఒకే పద్ధతిలో ఆలోచన చేసేవారు. అతి రథులుగా పరిగణించదగిన వీరు లలో ఒకడు భూధవుడు. ధైర్యంలోనూ, బలంలోనూ, అందంలోనూ వజ్రకాయుడి తరువాత చెప్పుకోదగినవాడు భూధవుడే. అతడికి దేవతలన్నా కూడా లక్ష్యంలేదు. అతను యుద్ధానికి బయలుదేరే సమయంలో పెద్దలు, \"నాయనా, యుద్ధరంగాన పరా క్రమం ప్రదర్శించి, దేవతల సహాయంతో విజయలక్ష్మిని వరించు!\" అని ఆశీర్వ దించారు. అప్పు డతను నిరసనగా, \" దేవ తల సహాయంతో పిరికిపందలు సయితం విజయలక్ష్మిని వరిస్తారు! 'నేను దేవతల సహాయం లేకుండానే విజయలక్ష్మిని వరి స్తాను!\" అని పలికాడు.\nఉపభూధవుడు భూధవుడికి బంధువు కాడు. బల్లెం విసరటంలో ఉపభూధవుడికి సాటిగలవారు గ్రీకు సేనలో ఎవరూ లేరు. పరుగులో కూడా అతనిని మించగలవాడు వజ్రకాయు డొక్కడే.\nదేవమయుడు భువన సుందరిని ఎంతో ప్రేమించిన వాడు. మోహనుడు ఆమెను ఎత్తుకుపోవటం దేవమయుడికి ప్రత్యేకంగా ఆగ్రహం కలిగించింది. అందుచేత అతను పగతో యుద్ధానికి బయలుదేరాడు.\nడిలోస్ రాజయిన ముష్కరుడు గ్రీకు సేనలకు కావాలిసిన ధాన్యాలూ, ఇతర సంబారాలూ సమకూర్చి పెట్టాడు. నౌకలు బయలు దేరే ముందు రారాజు దేవతలను ప్రీతి చెయ్యటానికి అవసరమైన పూజలూ, బలులూ జరిపించాడు.\nకాంశుకుడు అనే దైవజ్ఞుడు నౌకలకు దారి చెప్పేవాడుగా నియమించబడ్డాడు. నిజానికి కాంశుకుడు సముద్రమార్గా లెరిగినవాడు కాడు. అతను దైవజ్ఞుడు మాత్రమే. అందుచేత గ్రీకు నౌకలు సరిఅయిన మార్గదర్శి లేకుండానే బయలుదేరాయి. ఆ కారణంగా అవి ట్రోయ్ తీరానికి పోవటానికి మారుగా, దక్షి ణంగా ఉన్న మీసియా తీరానికి చేరాయి."
    },
    {
        "story_id": "1956_12_11",
        "chunk_id": "1956_12_11_05",
        "chunk_index": 5,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "కాంశుకుడు అనే దైవజ్ఞుడు నౌకలకు దారి చెప్పేవాడుగా నియమించబడ్డాడు. నిజానికి కాంశుకుడు సముద్రమార్గా లెరిగినవాడు కాడు. అతను దైవజ్ఞుడు మాత్రమే. అందుచేత గ్రీకు నౌకలు సరిఅయిన మార్గదర్శి లేకుండానే బయలుదేరాయి. ఆ కారణంగా అవి ట్రోయ్ తీరానికి పోవటానికి మారుగా, దక్షి ణంగా ఉన్న మీసియా తీరానికి చేరాయి.\nగ్రీకు సైనికులు ట్రోయ్ తీరమే చేరా మనుకుని నౌకలలో నుంచి దిగి `దేశంమీద పడి కొల్లగొట్ట సాగారు. ఈ సంగతి తెలిసి మీసియా రాజు తన బలాలను గ్రీకులపైకి పంపాడు. తరవాత జరిగిన యుద్ధంలో గ్రీకు సైనికులు చావుదెబ్బ తిన్నారు సమ యానికి వజ్రకాయుడు వచ్చి మీసియా సైన్యాలను తరిమివెయ్యకపోతే గ్రీకులు పూర్తిగా నిర్మూలమై ఉందురు.\nతాము చేరినది ట్రోయ్తీరం కాదని ఈలోపుగా గ్రీకులు తెలుసుకున్నారు. వారు తిరిగి తమ నౌం లలో బయలుదేరారు. కాని సముద్రంమీద ప్రచండమైన తుఫాను చెలరేగి నౌకలు తలా ఒకవారి . పోయాయి. ఆ తరువాత అవి తిరిగి సమా వేశం కాలేదు. ఒక్కొక్క గ్రీకు రాకుమా రుడూ తన నౌకలను తన దేశానికి నడుపుకు పోయాడు. ట్రోయ్పై సాగించిన మొదటి దాడి ఈ విధంగా విఫలమై ముగిసింది.\nకాని సంవత్సరం తిరగకుండానే గ్రీకు బలాలు ట్రోయ్పై యుద్ధానికి మళ్ళీ సమా యత్తపరచబడ్డాయి. చాలా రోజులపాటు గాలి అనుకూలంగా తిరగలేదు. చివరకు దేవతలకు బలులివ్వగా గాలి అనుకూలంగా వీచింది. నౌకలు బయలుదేరాయి. ఆవి దీర్ఘ ప్రయాణం చేసి లెస్బోదీవి వద్ద మొదటిసారిగా తీరాన్ని అంటాయి. ఈ దీవిని ఏలే రాజు గ్రీకు వీరులకు ఆతిథ్యం ఇచ్చాడు. అయితే ఈయన తన ఆతిధులను తనతో మల్లయుద్ధం చెయ్యమని ఆహ్వా నించాడు. ఆయన మల్లవిద్యలో ఘటి కుడు. గ్రీకుల తరఫున రూపధరుడు ఆయనతో మల్లయుద్ధం చెయ్యటానికి అంగీ కరించి, అందులో రాజును చిత్తుగా ఓడించాడు. గ్రీకుల ఆనందానికి మేర లేదు వారి నౌకలు లెస్బోసనుంచి బయలు దేరి కొన్నాళకు టెనెడోస్ దీవివద్ద మళ్ళీ తీరం అంటాయి."
    },
    {
        "story_id": "1956_12_11",
        "chunk_id": "1956_12_11_06",
        "chunk_index": 6,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "కాని సంవత్సరం తిరగకుండానే గ్రీకు బలాలు ట్రోయ్పై యుద్ధానికి మళ్ళీ సమా యత్తపరచబడ్డాయి. చాలా రోజులపాటు గాలి అనుకూలంగా తిరగలేదు. చివరకు దేవతలకు బలులివ్వగా గాలి అనుకూలంగా వీచింది. నౌకలు బయలుదేరాయి. ఆవి దీర్ఘ ప్రయాణం చేసి లెస్బోదీవి వద్ద మొదటిసారిగా తీరాన్ని అంటాయి. ఈ దీవిని ఏలే రాజు గ్రీకు వీరులకు ఆతిథ్యం ఇచ్చాడు. అయితే ఈయన తన ఆతిధులను తనతో మల్లయుద్ధం చెయ్యమని ఆహ్వా నించాడు. ఆయన మల్లవిద్యలో ఘటి కుడు. గ్రీకుల తరఫున రూపధరుడు ఆయనతో మల్లయుద్ధం చెయ్యటానికి అంగీ కరించి, అందులో రాజును చిత్తుగా ఓడించాడు. గ్రీకుల ఆనందానికి మేర లేదు వారి నౌకలు లెస్బోసనుంచి బయలు దేరి కొన్నాళకు టెనెడోస్ దీవివద్ద మళ్ళీ తీరం అంటాయి.\nటెనెడోస్ దీవికి ట్రోయ్నగరం ఇరవై మైళ్ళ లోపు ఉంటుంది. ట్రోయ్ కోట గోడలపైకి ఎక్కితే ఈ దీవి దూరాన సము ద్రంలో కనిపిస్తూ ఉంటుంది. మిగిలిన వారందరినీ ఈ దీవిలోనే ఉంచి రూప ధరుడూ, భువనసుందరి భర్త అయిన ప్రతాపుడూ, ప్రబోధుడూ ట్రోయనగరానికి రాయబారం వెళ్ళారు. మంచిగా భువన సుందరిని తమకు వప్పగించమని అడగ టమే వారి ఉద్దేశం. అయితే ట్రోయ్ పౌరులు భువనసుందరిని వప్పగించగూడ దని ఏనాడో నిశ్చయించారు. గ్రీకుల రాయ బారం విఫలం కావటమేగాక, రాయబారు లను చంపటానికికూడా యత్నం జరిగింది. కాని, రాయబారులకు ఆతిథ్యం యిచ్చిన గృహస్థు అడ్డుపడి, రాయబారులను చంపటంకంటె నీచమైన పని ఉండదనీ, అటువంటి పనికి తానెన్నడూ సమ్మతించ ననీ గట్టిగా చెప్పాడు.\nఆఖరు రాయబారం విఫలం కాగానే గ్రీకు నౌకలు టెనెడోస్ దీవినుంచి కదలి ట్రోయ్ తీరానికి వచ్చాయి. నౌకలు విడి సినచోటికి ట్రోయ్ కోటగోడలు కనిపిస్తాయి. గ్రీకునౌకల రాక కనిపెట్టి ట్రోయ్ పౌరు లందరూ నగరం వెలువడి సముద్రతీరానికి వచ్చి, నౌకలమీద రాళ్లవర్షం కురిపించి, వాటిని తిప్పికొట్టాలని యత్నించారు. కాని నౌకలు తీరాన్ని అంటాయి.\nఅయితే ఇప్పుడొక పెద్ద సమస్య వచ్చింది. ట్రోయ్ భూమిమీద ముందుగా ఎవరు అడుగుపెట్టేట్టు? ఈ సమస్యకు కారణ మేమంటే, మొట్టమొదటగా ట్రోయ్ గడ్డ మీద అడుగుపెట్టిన యోధుడు యుద్ధంలో మొట్టమొదటగా మరణిస్తాడని జోస్యం చెప్పబడింది. ఈ జ్యోస్యంలో గ్రీకులంద రీకీ నమ్మకంకుదిరింది. అందుచేత పజ్ర కాయుడివంటి ధైర్యశాలి కూడా మొదటగా నౌకనుంచి దిగటానికి జంకాడు."
    },
    {
        "story_id": "1956_12_11",
        "chunk_id": "1956_12_11_07",
        "chunk_index": 7,
        "year": 1956,
        "month": 12,
        "source_path": "1956/చందమామ_1956_12.json",
        "title": "భువనసుందరి - 3",
        "author": "చందమామ బృందం",
        "normalized_genre_code": "MYTHOLOGY_STORY",
        "content_type": "STORY",
        "keywords": [
            "ట్రోయ్ యుద్ధం",
            "భువనసుందరి",
            "రూపధరుడు",
            "వజ్రకాయుడు",
            "గ్రీకులు",
            "ప్రతాపుడు"
        ],
        "language": "TELUGU",
        "text": "అయితే ఇప్పుడొక పెద్ద సమస్య వచ్చింది. ట్రోయ్ భూమిమీద ముందుగా ఎవరు అడుగుపెట్టేట్టు? ఈ సమస్యకు కారణ మేమంటే, మొట్టమొదటగా ట్రోయ్ గడ్డ మీద అడుగుపెట్టిన యోధుడు యుద్ధంలో మొట్టమొదటగా మరణిస్తాడని జోస్యం చెప్పబడింది. ఈ జ్యోస్యంలో గ్రీకులంద రీకీ నమ్మకంకుదిరింది. అందుచేత పజ్ర కాయుడివంటి ధైర్యశాలి కూడా మొదటగా నౌకనుంచి దిగటానికి జంకాడు.\nఆ పనిచేసిన ధీరుడు చంద్రప్రభుడనే వాడు. అతను నౌకలో నుంచి ఒడ్డుకు దూకుతూనే యుద్ధానికి తలబడి, అనేక మంది శత్రువులను సంహరించాడు. అతనిని వీరసింహుడు చంపేశాడు.\nచంద్రప్రభుడి వెనకగా ఫజ్రకాయుడు నౌకనుంచి దూకాడు. అతని వెనకనే అతని వెంటవచ్చిన సైనికులందరూ దూకారు. వజ్రకాయుడు కొందరు ట్రోజన్ వీరులను చంపినాక మిగిలినవారంతా చెల్లా చెదురుగా నగరంలోకి పారిపోయారు.\nఈలోగా గ్రీకు సైనికులందరూ ఉత్సా హంగా కేకలు వేస్తూ, పడవలలోనుంచి ఒడ్డుకు దిగారు.\n(ఇంకా వుంది)"
    },
    {
        "story_id": "1956_12_12",
        "chunk_id": "1956_12_12_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "అగ్నిపరీక్ష",
        "author": "ఎన్. అనసూయ",
        "normalized_genre_code": "MORAL_STORY",
        "content_type": "STORY",
        "keywords": [
            "చిత్రవర్మ",
            "గుణవతి",
            "కులభేదం",
            "సహనం",
            "అగ్నిపరీక్ష",
            "రాజ్యపాలన"
        ],
        "language": "TELUGU",
        "text": "కాంభోజదేశపు రాజు చిత్రవర్మ. అతను రాజ్యానికి వచ్చికూడా పెళ్లిచేసుకోక, తన కాలాన్ని హెచ్చుగా వేటలో గడుపుతూ రాసాగాడు. అతనికి పెళ్లాడే ఉద్దేశం లేనట్టు గమనించి అతని మంత్రులూ, నగరపు పెద్దలూ, \"ప్రభూ, మాకు పట్టమహిషి లేక పోవటం పెద్ద కొరతగా ఉన్నది. కుమారు లను కనటం మీ భవిష్యత్తుకు అవసర మైనట్టే, యువరాజు ఉండటం రాజ్యం యొక్క భవిష్యత్తుకుకూడా అవసరమే. అందుచేత మా ప్రార్ధన అంగీకరించి తాము వెంటనే వివాహంచేసుకోండి,” అని చిత్ర వర్మను ప్రార్థించారు.\nచిత్రవర్మ కొంతసేపు యోచించి, \" మీ మాట కాదనటం నా కిష్టంలేదు. కాని ఒక్క షరతుమీద నేను పెళ్లాడగలను. అదేమిటంటే, నేను నాకు నచ్చిన కన్యను మాత్రమే వివాహమాడతాను. ఆమె కుల గోత్రాలతోనూ, అంతస్థుతోనూ మీకు పని లేదు. అటువంటి ఏర్పాటుకు మీరు సమ్మ తించి, నేను పెళ్లాడిన మనిషిని మీరు రాణిగా ఆమోదించే పక్షాన వెంటనే వివాహ మాడగలను,\" అన్నాడు.\nఈ షరతును మంత్రులు మొదలైన వారు సంతోషంగానే ఆమోదించారు. కాని చిత్రవర్మ ఎటువంటి పిల్లను చేసుకోబోతాడో వారు ఊహించలేకపోయారు. రాచనగరును అనుకుని ఒక గ్రామంలో ఒక పేదకాపుకు గుణవతి అనే కుమార్తె ఉన్నది. ఆమె సహజ సౌందర్యవతి. ఏ నగలూ, పట్టు చీరెలూ, అలంకరణలూ లేకుండానే ఆమె ఎంతో అందంగా ఉండేది. ఆ అందానికి తోడు ఆమె స్వభావం శాంతంగా ఉండేది. గుణవతిని చిత్రవర్మ అదివరకే చూసి, తా నెప్పటికైనా అటువంటి భార్యనే పెళ్లాడా లని నిశ్చయించుకున్నాడు. కాని తాను రాజైన పాపంచేత ఆ పేదకాపు కుమార్తెను పెళ్లాడటానికి లేదు. పెళ్లాడితే మంత్రులూ సామంతులూ తనను కాకులు పొడిచినట్టు పొడుస్తారు. ప్రజలుకూడా ఆమెను తమ రాణీగా స్వీకరించటానికి ఒప్పుకోరు. అందుకే చిత్రవర్మ ఆజన్మ బ్రహ్మచారిగా ఉండ నిశ్చయించాడు.\nచిత్రవర్మ పెళ్లికూతురెవరో చెప్పకుండా పెళ్లికి ముహూర్తం పెట్టించి, ప్రయత్నా లన్నీ చేసుకుని, తాను పెళ్లికొడుకై స్నాతకం కూడా పూర్తిచేసి, పురోహితులతో, పరివా రంతో, పెళ్లికూతురికి అంతు లేని సారె తీసుకుని గుణవతి తండ్రి ఇంటికి బయలు దేరాడు. పెళ్లికొడుకు పల్లకి పేదకాపు ఇంటి ముందు ఆగగానే అందరూ నిశ్చేష్టులైనారు. పెళ్లి ఇల్లు మండిగానికి పసుపైనా లేదు.\nపెళ్లికొడుకు వేషంలో ఉన్న చిత్రవర్మ కాపుఇంట్లో ప్రవేశించి కాపుతో, \"మీ అమ్మా యిని పిలు!” అన్నాడు. జంకుతూ, బెదు రుతూ గుణవతి వచ్చింది. \"నిన్ను పెళ్లాడ వచ్చాను. నీకు సమ్మతమేనా?” అని అడి గాడు చిత్రవర్మ. \"నా పూర్వజన్మ సుకృతం!"
    },
    {
        "story_id": "1956_12_13",
        "chunk_id": "1956_12_13_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "విదూషకుడి యుక్తి",
        "author": "చందమామ బృందం",
        "normalized_genre_code": "HUMOR_STORY",
        "content_type": "STORY",
        "keywords": [
            "విదూషకుడు",
            "రాజు",
            "మరణదండన",
            "యుక్తి",
            "ముసలితనం"
        ],
        "language": "TELUGU",
        "text": "ఒక రాజుగారివద్ద ఒక విదూషకు ఉండేవాడు. అతను నవ్వు పుట్టించే హాస్యం చేసి రాజుగారిని ఆనందింపచేసి, అనేక బహుమానాలు పొందాడు. రాజుగారికి అతనంటే చాలా ఇష్టం.\nఇలా ఉండగా రాజుగారికి ఒకనాడు విదూషకుడిపైన ఎందుకో కోపం వచ్చింది. ఆ కోపంలో, విదూషకుడి తల తీయించవలసిందిగా ఆజ్ఞ ఇచ్చాడు.\nవిదూషకుడు రాజుగారి కాళ్లపై పడి తనను క్షమించమని వేడుకున్నాడు.\n\" నువు చేసిన తప్పుకు మరణదండన తప్పదు. కాని చాలా కాలంగా నాకు వినోదం కల్పించావు గనక, నీకు ఒక్క వరం ఇస్తాను. అదేమంటే, నువు ఏ విధంగా చావగోరుతావో రేపు ఉదయంలోపుగా నాకు చెప్పు. నువు అలాగే చచ్చేటట్టు నేను చూస్తాను!\" అన్నాడు రాజు.\nమర్నాడు విదూషకుడు రాజుగారివద్దకు వెళ్లి, \"మహారాజా, నేను ఎలా చావాలో నిశ్చయించుకున్నాను. ఆ ప్రకారం మరణించేటట్టు నాకు అను గ్రహించండి,” అన్నాడు.\n\" దానికి నేను సిద్ధంగానే ఉన్నాను. నువు ఎలా చావగోరుతావో చెప్పు,” అన్నాడు రాజు.\n\"మహారాజా, నేను ముసలి తనంలో మంచాన తీసుకుని చాపగోరు తున్నాను,” అన్నాడు విదూషకుడు.\nవిధిలేక రాజుగారు విదూషకుణ్ణి చంపక వదిలిపెట్టేశాడు."
    },
    {
        "story_id": "1956_12_14",
        "chunk_id": "1956_12_14_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "చదువురాని వాడు",
        "author": "చందమామ బృందం",
        "normalized_genre_code": "HUMOR_STORY",
        "content_type": "STORY",
        "keywords": [
            "పండితుడు",
            "సంస్కృతం",
            "వ్యాకరణం",
            "వివాహం",
            "బ్రహ్మచారి"
        ],
        "language": "TELUGU",
        "text": "ఒక గ్రామంలో ఒక పండితుడుండేవాడు. ఆయన కొక కుమార్తె ఉండేది. ఆ పిల్ల సంస్కృతం బాగా చదువుకున్నది. వ్యాకరణంకూడా తెలిసినది.\nఆ పిల్లకు పెళ్లియీడు వచ్చింది. అందుచేత పండితుడు తన కుమా ర్తెకు తగిన వరుణ్ణి తీసుకువచ్చేటందుకు అనేక గ్రామాలు తిరిగి ఒక గ్రామంలో ఒక బ్రహ్మచారిని చూశాడు. ఆ బ్రహ్మచారి చూపులకు బాగానే ఉన్నాడు, కాని వాడికి చదువు అంటలేదు. శబ్దమంజరిలో రామశబ్దం ఒకటి చదివి, అలిసిపోయి, అంతటితో చదువు కట్టిపెట్టాడు.\nపండితుడు ఈ కుర్రవాణ్ణి వెంటబెట్టుకుని ఇంటికి వచ్చి, \"అమ్మాయీ, వీడు నీకు నచ్చుతాడేమో చూడు!\" అన్నాడు.\nబ్రహ్మచారికి విద్యాగంథం లేదని పండితుడి కూతురు పసికట్టి, \"విహస్య, విహాయ, అహం, కథం — ఈ శబ్దాలు ఏయే విభక్తులు గలవి?” అని అతన్ని అడిగింది.\nనిజానికి ఇవి విభక్తులు గల మాటలు కావు. 'విహస్య' అంటే 'నవ్వి' అని అర్థం; అలాగే 'విహాయ' అంటే 'విడిచిపెట్టి' అనీ, 'అహం' అంటే 'నేను' అనీ, 'కథం' అంటే 'ఎట్లు' అనీ అర్థం. అయితే చదువురాని బ్రహ్మచారికి ఈ సంగతి తెలీదు.\nవాడు రామశబ్దం ఒక్కసారి జ్ఞాపకంచేసుకుని 'రామస్య' లాగే 'విహస్య’ షష్ఠీ విభక్తి అనీ, 'రామాయ' లాగే 'విహాయ' చతుర్థీ విభక్తి అనీ, 'రామం' లాగే 'అహం', 'కథం' అనే మాటలు ద్వితీయావిభక్తి అనీ చెప్పేశాడు.\nవెంటనే పండితుడి కూతురు ఈ విధంగా చెప్పింది :\n\"యస్య షష్ఠి చతుర్థిస్యాత్, విహస్యచ విహాయచ,\nఅహం, కథం ద్వితీయాస్యాత్ ద్వితీయాస్యా మహం కథం?”\n[విహస్య, విహాయ అనే పదాలు షష్ఠి చతుర్థీ విభక్తులనీ, అహం, కథం అనే మాటలు ద్వితీయావిభక్తి అనీ చెప్పేవాడికి ఎలా భార్యనయేది?]\nఈ మాటలు విని బ్రహ్మచారి సిగ్గుపడి తలవంచుకుని వచ్చినదారి పట్టి యింటికి వెళ్లాడు."
    },
    {
        "story_id": "1956_12_15",
        "chunk_id": "1956_12_15_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "ఇంద్రజాలము (చిల్లికాసులు)",
        "author": "ప్రొఫెసర్ పి. సి. సర్కార్",
        "normalized_genre_code": "ARTICLE",
        "content_type": "ARTICLE",
        "keywords": [
            "ఇంద్రజాలం",
            "చిల్లికాసులు",
            "ట్రిక్కు",
            "దారం",
            "మంత్రం"
        ],
        "language": "TELUGU",
        "text": "ఇప్పుడు వివరించబోయేదాన్ని ఐంద్ర జాలికులు \"చీనా నాణెముల ఇంద్ర జాలం” అంటారు. పాతకాలపు చీనా నాణెముల మధ్య రంధ్రాలుండేవి; అందుచేత ఐంద్రజాలికులు ఈ ట్రిక్ట్లు చేయటానికి ఆనాణెములను ఉపయో గించే వారు.\nఇప్పుడు మనదేశంలోకూడా చిల్లి కానులున్నవిగనుక మనం ఈ ట్రిక్టుకు \"చిల్లికానులు ఇంద్రజాలం\" అని పేరు పెట్టుకోవచ్చు.\nఐంద్రజాలికుడు అయిదు చిల్లి కానులనూ, ఒక నిడుపైన దారాన్నీ తీసుకుంటాడు. (పైబొమ్మ చూడండి) కొసలు చేర్చి దారాన్ని రెండు పేటలు చేసి, దారపు కొసలను ఒక కానీ రంధ్రంగుండా లాగి, తిరిగి వాటిని దారపు మడతకుండా తీసి, కానీని తాడుతో కట్టివేస్తాడు. ఆ తరువాత దారపు కొసలను మిగిలిన నాలుగు కానుల రంధ్రాలగుండా పోనిచ్చి, వేరుచేసి ఒక్కొక్క కొస వేరు వేరు వ్యక్తులకిచ్చి, లాగి పట్టుకోమంటాడు.\n(పైబొమ్మ చూడండి.) వారు ఆ కొసలు ఆ విధంగా లాగి పట్టుకుని ఉండగానే ఐంద్రజాలికుడు కానులపై ఒక చేతి రుమాలు కప్పి, దాని చాటున దారం నుంచి కానులను వేరుచేసేస్తాడు.\nప్రేక్షకులకిది అసంభవంగా కని పిస్తుంది. ఎందుచేతనంటే, పైన వుండే నాలుగు కానులూ అడుగున ఉండే కానీమీదుగా దూరటానికి అవకాశం లేదు; వాటి రంధ్రాలకన్న కింది కానీ పెద్దది. కాని, వాస్తవానికి ఇది చాలా సులువైన ట్రిక్కు. కింది బొమ్మ చూసినట్టయితే ఇది బోధపడుతుంది.\nరాగానే మిగిలిన కాసులు బయటికి వచ్చేస్తాయి. ఆ తరువాత ఐంద్రజాలి కుడు కింది కానీని ఎప్పటిలాగే దారా నికి తగిలించేస్తాడు.\nకానులమీద చేతిరుమాలు కప్పి, కింది కానీని కట్టివున్న దారాన్ని వదులుచేసి ఐంద్రజాలికుడు సులువుగా ఊడదీసే స్తాడు. కింది కానీ దారంనుంచి ఊడి [పాఠకులు, యీ గారడీని గురించి మరే వైనా సలహాలు పొందదలిస్తే: ప్రొఫెసర్: పి. సి. సర్కార్, మెజిషియన్, పోస్టుబాక్సు 7888 కలకత్తా- 12.]"
    },
    {
        "story_id": "1956_12_16",
        "chunk_id": "1956_12_16_01",
        "chunk_index": 1,
        "year": 1956,
        "month": 12,
        "source_path": "1956/చందమామ_1956_12.json",
        "title": "చిత్రకథ (టైగర్ తెలివితేటలు)",
        "author": "చందమామ బృందం",
        "normalized_genre_code": "ILLUSTRATED_STORY",
        "content_type": "STORY",
        "keywords": [
            "చందాలు",
            "స్కూలు",
            "టైగర్",
            "కుక్క",
            "తెలివితేటలు"
        ],
        "language": "TELUGU",
        "text": "స్కూలు వార్షికోత్సవ సహాయనిధికి, చందాలు పోగుచేసేందుకు, దాసూ వాసూలు డబ్బా తీసుకొని బయలుదేరారు. కాని, వాళ్ళు ఎంత ప్రయత్నించినా ఎవరూ చందా యివ్వలేదు. దానితో వాళ్ళు చాలా నిరుత్సాహ పడిపోయారు. వాళ్ళ వాలకం చూసిన '' 'టైగర్ ' ఆ డబ్బాను నోట కరుచుకు పారిపోయి, దారిలో కనబడిన వారందరి దగ్గిరకూ వెళ్ళింది. డబ్బాలో ఎవరికి తోచినంత వారు వేశారు. కొద్దిసేపట్లోనే డబ్బా నిండిపోయింది. హెడ్తాప్టరు దాసూ వాసూల సంగతే మరిచిపోయి, 'టైగర్' తెలివితేటలను మాత్రం చాలా మెచ్చుకున్నాడు."
    }
]