[
    {
        "story_id": "2008_09_01",
        "chunk_id": "2008_09_01_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "సరైన పునాదులు",
        "author": "విశ్వం",
        "normalized_genre_code": "ARTICLE",
        "content_type": "ARTICLE",
        "keywords": [
            "ఉచిత భోజన పథకం",
            "అక్షయ పాత్ర ఫౌండేషన్",
            "పిల్లల విద్య",
            "పోషకాహారం",
            "సామాజిక సేవ"
        ],
        "language": "TELUGU",
        "text": "మామూలుగా చిన్నపిల్లలు రోజులో కనీసం ఆరుగంటలసేపు బడిలోనే గడుపుతూ ఉంటారు.\nమధ్యతరగతి కుటుంబాలకూ, ఉన్నత వర్గాలకూ చెందిన పసిపిల్లలు మోయలేని పుస్తకాలతో\nపాటు లంచ్ బాక్స్లు, వాటర్ బాటిల్స్ తీసుకెళ్ళడం మనకు రోజూ కనిపించే దృశ్యం.\nఅయితే, పేద పిల్లల పరిస్థితి దీనికి పూర్తిగా విరుద్ధమైనది. ఆకలితో నకనకలాడే కడుపులతో\nబడికి వెళ్ళవలసిన దుస్థితి.\nఈ సమస్యను పరిష్కరించడానికి భారత ప్రభుత్వం మధ్యాహ్న ఉచిత భోజన పథకాన్ని\nఅమలు పరుస్తోంది. ఈ పథకం వల్ల దాదాపు 130,000,000 మంది పిల్లలు లబ్ధి\nపొందుతున్నారు. ఈ పథకం కారణంగా అర్ధంతరంగా బడి మానేసే పిల్లల సంఖ్య గణనీయంగా\nతగ్గింది. ఇక్కడ అందించే భోజన పదార్థాల నాణ్యతనూ, కొలతలనూ, శుభ్రతనూ పర్య\nవేక్షించడానికి అధికారులు ఉన్నారు.\nఇలాంటి పథకాలను అమలు పరచడానికి అక్కడక్కడ కొన్ని ప్రభుత్వేతర స్వచ్ఛంద సేవా\nసంస్థలు కూడా ముందుకు రావడం ప్రశంసించ తగ్గ విషయం. బెంగళూరులోని అక్షయ\nపాత్ర ఫౌండేషన్ ఈ విషయంలో మార్గదర్శకమైన సేవను అందిస్తోంది. ఆధునిక\nసదుపాయాలుగల వంటగదులను ఏర్పాటు చేసి, అక్కడ శుచిగా పోషక విలువలు నిండిన\nఆహారాన్ని రుచికరంగా తయారు చేసి బడులకు పంపుతోంది. ఆ కారణంగా పిల్లలు\nఆరోగ్యవంతులుగా ఉంటూ చక్కగా చదువుకోగలుగుతున్నారని బెంగళూరు, హుబ్లీ, బారాన్,\nబృందావన్ ప్రాంతాల నుంచి వచ్చే నివేదికలను బట్టి తెలుస్తోంది.\nఈ రంగంలో ఈ ప్రభుత్వేతర సంస్థ చేస్తూన్న సేవలను గుర్తించి; ఇలాంటి నిబద్ధత, చిత్త\nశుద్ధి గల సంస్థలకు నిధుల మంజూరు చేసి ప్రోత్సహించవలసిన బాధ్యత ప్రభుత్వానికి\nఎంతయినా ఉంది. అలా చేసినట్టయితే అర్థంతరంగా బడి మానేసే దుస్థితి పిల్లలకు ఉండదు.\nదేశ పురోగతికి సరైన పునాదులు వేసినట్టవుతుంది.\nసంపాదకుడు : విశ్వం"
    },
    {
        "story_id": "2008_09_02",
        "chunk_id": "2008_09_02_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాఠకుల లేఖలు",
        "author": "మహంకాళి సుధాకరశర్మ, చందమామ బృందం",
        "normalized_genre_code": "EDITORIAL",
        "content_type": "EDITORIAL",
        "keywords": [
            "పాఠకాదరణ",
            "చందమామ కథలు",
            "నైతికత",
            "చరిత్ర",
            "సాహిత్యం"
        ],
        "language": "TELUGU",
        "text": "రూ. 250/- బహుమతి పొందిన లేఖ\nఆకర్షణీయ ముఖచిత్రంతో వెలువడిన 'జూలై'\nసంచిక ఆసాంతం-ఆసక్తికరంగా ఏకబిగిన చదివింప\nచేసింది. 25 ఏళ్ళనాటి చందమామ కథ 'మనిషికి\nకావలసినది' - 'చేసే వృత్తిమీద గురి, గౌరవంతో\nసమర్థత పెంచుకోవడం సత్ఫలిత దాయకం' అనే\nఅద్భుత జీవన సూత్రాన్ని అవిష్కరించింది. దయాగుణం\nదొంగలో సైతం సత్పరివర్తనను తేగలదని 'మంచిదొంగ'\nకథ ప్రబోధిస్తే, పదుగురి మేలుకై ఉపయోగపడే ఏ\nఅనుచితకృత్యమైనా పాపం కాదని 'చిముకుడి సాహసం'\nబేతాళ కథ నిరూపించింది. “పాపిష్ఠిజన్మ” జాతకకథలో\nసుతనుడు బ్రహ్మరాక్షసిలో మార్పు తెచ్చిన తీరు ఆదర్శ.\nదాయకం. సమస్యలకు చక్కని పరిష్కారాన్ని చూపే\nచతురతతో 'బీర్బల్ కథలు ఆకట్టుకుంటున్నాయి.\n'చిరస్మరణీయ చారిత్రక ఘట్టాలు' శీర్షికలో సావర్కార్\nవీరసాహసం ఎంతో స్ఫూర్తిదాయకం!\nపత్రిక విజయానికి పాఠకాదరణయే ప్రధానకారణ\n“మని నిగర్వంగా పేర్కొంటూ, 'పాఠకుల ఆదరణ'ను\nపదిలపరచుకునే దిశలో, పత్రిక రూపకల్పనలో పాఠకు\nలను కూడా భాగస్వాములను చేస్తూ, అభిప్రాయాలు\nఅందజేసి సహకరించమని కోరిన 'విశ్వం' గారి ‘ఆత్మీయ\nసంపాదకీయం' అభినందనీయం!\nబాలల ఆలోచనాశక్తిని, సృజనాత్మక శక్తిని పెంపొందిం\nచేందుకు వీలుగా 'బొమ్మకు తగ్గ కథ' ఊహించి వ్రాయ\nమనే శీర్షిక, అసంపూర్తి కథకు సముచిత 'ముగింపు'\nనిచ్చేశీర్షికను, ఇంకా 'బాలల స్వగతాలు, జోక్స్' వంటివి\nపొందుపరచటం అభిలషణీయం!\nమహంకాళి సుధాకరశర్మ,\nవిద్యానగర్ – 524 413, నెల్లూరు జిల్లా"
    },
    {
        "story_id": "2008_09_03",
        "chunk_id": "2008_09_03_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "సగంనిజం",
        "author": "జొన్నలగడ్డ రామలక్ష్మి",
        "normalized_genre_code": "FOLK_TALE",
        "content_type": "STORY",
        "keywords": [
            "తెలివి",
            "సమయస్ఫూర్తి",
            "మోసం",
            "వడ్రంగి",
            "కావిడి పెట్టె"
        ],
        "language": "TELUGU",
        "text": "పేదరైతు వీరన్న తెలివి, సమయస్ఫూర్తి\nగురించి వీరాపురంలో అందరూ గొప్పగా\nచెప్పుకుంటారు. ఒకసారి ఆ ఊళ్ళో హఠాత్తుగా\nవర్షం కురవడంతో వీరన్న ఇల్లంతా కురవ\nసాగింది. వెంటనే ఇంటికప్పు మరమ్మతు\nచేయించే స్తోమతులేదు గనక, తన ఇంట్లోని\nముఖ్యమైన పత్రాలను, పిల్లల జాతకాలను\nగుడ్డలోకట్టి, ఆ మూటను పొరుగునే ఉన్న\nభూస్వామి సుబ్బయ్యకు దాచమని ఇచ్చాడు.\nసుబ్బయ్య ఇంట్లో పెద్ద కావిడి పెట్టెలు\nరెండు ఉన్నాయి. ముఖ్యమైన పత్రాలూ,\nవస్తువులూ మొదటి పెట్టెలోనూ; పిల్లల\nఆటవస్తువులు రెండో దాంట్లోనూ దాస్తారు.\nవీరన్న ఇచ్చిన మూటను సుబ్బయ్య మొదటి\nపెట్టెలో దాచాడు.\nకొన్నాళ్ళు గడిచాక వీరన్న కూతురికి పొరు\nగూరు నుంచి పెళ్ళి సంబంధం వచ్చింది.\nవరుడి తండ్రి జాతకాలు సరిపోల్చి చూడాలని\nషరతు పెట్టాడు. ఆలస్యం చేస్తే సంబంధం\nతప్పిపోతుందన్న భయంతో జాతక పత్రా\nలున్న మూట తెచ్చుకోవడానికి వీరన్న\nసుబ్బయ్య ఇంటికి వెళ్ళాడు.\nఆ సమయానికి సుబ్బయ్య ఇంట్లో గొడ\nవగా ఉంది. ఆయన మనవలు ఆటవస్తువు\nకోసం రెండో కావిడి తెరవబోతే తాళంచెవి\nకన్నంలో చిక్కుకున్నది. ఎవరెంత ప్రయత్నిం\nచినా బయటకురాలేదు.\nపెట్టెతాళం తెరిచి బాగుచేయాలంటే\nవడ్రంగి కావాలి. వడ్రంగి కావాలంటే పొరు\nగూరు వెళ్ళాలి. కాని సుబ్బయ్య ఇంట్లో\nవారెవ్వరికీ పొరుగూరు గురించి ఎక్కువ\nతెలియదు. వీరన్న తానిచ్చిన గుడ్డ మూట\nకోసం రాగానే సుబ్బయ్య భార్య భర్తను పక్కకు\nపిలిచి, \"తాళాలు బాగుచేయించేవాళ్ళ\nగురించి వీరన్నకు బాగా తెలుసు. అతడి\nమూట ఉన్న పెట్టెతాళం పాడయిందని చెప్పు.\nఅవసరం తనది కాబట్టి తాళం బాగుచేయ\nడానికి ఏదో చేస్తాడు,\" అని ఉపాయం\nచెప్పింది. సుబ్బయ్య సరేనని వీరన్నతో\nఅలాగే చెప్పాడు.\nసమయస్ఫూర్తిగల వీరన్నకు వెంటనే\nఅసలు విషయం అర్థమైపోయింది. అతడు\nదిగులు నటిస్తూ, “పొరుగూళ్ళో నాకు మంచి\nవడ్రంగులు తెలుసు. వాళ్ళ కోసం నేనిప్పుడు\nపొరుగూరు వెళితే కాబాయే నా వియ్యం\nకుడు జాతక పత్రాలేవని అడుగుతాడు.\nఅవి తీసుకుని మరోసారి వస్తానంటే నీ\nకూతురి పెళ్ళికంటే ఇతర పనులే నీకు అంత\nముఖ్యమా అని మండిపడ గలడు,"
    },
    {
        "story_id": "2008_09_04",
        "chunk_id": "2008_09_04_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "విగ్రహాల నిమజ్జనం-జలకాలుష్యం",
        "author": "సుజాతా పద్మనాభన్",
        "normalized_genre_code": "ARTICLE",
        "content_type": "ARTICLE",
        "keywords": [
            "గణేశ నిమజ్జనం",
            "జల కాలుష్యం",
            "గ్రీన్ క్లబ్",
            "పర్యావరణం",
            "లోహ పదార్థాలు"
        ],
        "language": "TELUGU",
        "text": "మహారాష్ట్ర పుణేలోని లకాకీ లేక్ ఆ రోజు\nఉదయం అసాధారణ కార్యకలాపాలతో\nసందడిగా కనిపించింది. గణేశ విగ్రహాల\nనిమజ్జనం జరిగే గణేశ ఉత్సవాల చివరిరోజు\nఅది. నగరంలో ప్రవహించే ముల్లా, ముత్తా\nనదులకేసి వేలాది కుటుంబాలు తరలి\nవెళతాయి. రాళ్ళక్వారీ పర్యవసానంగా\nఏర్పడిన లకాకీ లేక్ గత పదేళ్ళకు\nపైగా గణేశ విగ్రహాల ని మజ్జనకు\nఇష్టమైనస్థలంగా ఈ . రయింది.\nయూనిఫారంలో వున్న\nముప్ఫై విద్యార్థులు వృత్తాకా\nరంలో కూర్చుని తమ పథ\nకానికి తుదిమెరుగులు దిద్దుకుంటున్నారు.\nఆ సంవత్సరం వాళ్ళ స్కూల్ గ్రీన్ క్లబ్ నాయకు\nరాలైన కమల వాళ్ళకు సూచనలిస్తోంది. గత\nసమావేశంలో ఫలానా బాధ్యతలు నిర్వహిస్తా\nమని ఒప్పుకున్న విద్యార్థుల జాబితాను చది\nవింది. ఆరోజు కావలసిన వస్తువులు మూడు\nపెద్ద సైజు బక్కెట్లు, కొన్ని తుంగ చాపలు,\nఒక పెన్నును మరొక జాబితాలో పేర్కొన్నది.\n'గ్రీన్ క్లబ్' సభ్యులు వివిధ దిశలలో వెళ్ళి\nపోయాక కమల చెరువుకేసి చూడసాగింది.\nచెరువు చివర ఏపుగా పెరిగిన రెల్లుగడ్డి మధ్య\nవున్న మచ్చల ముక్కు కొంగల గుంపు కనిపిం\nచింది. నీళ్ళ గుండా ఎగిరే తెల్ల కడుపు కింగ్\nఫిషర్ పక్షుల వల్ల ఉదయకాల ప్రశాంతతకు\nఅప్పుడప్పుడు అంతరాయం కలుగుతున్నది.\nఈ రోజు పిల్లల అడుగుల చప్పుడు, వారి\nమాటలు పక్షుల శబ్దాన్ని మించి పోతున్నవి.\nవిద్యార్థులు ఎంత వరకు పర్యావరణానికి\nస్నేహంగా ఉన్నారన్న దాన్ని గురించి స్కూల్లో\n'గ్రీన్ ఆడిట్' జరిగింది. సోమవారం జరిగిన\nసమావేశంలో తమ అనుభవాలను, తెలుసు\nకున్న విషయాలను సహవిద్యార్థులతో పంచు\nకున్నారు. అది తక్షణ కార్యాచరణకు దారి\nతీసింది. స్కూలు ఆటల మైదానంలో శుభ్రం\nచేస్తూ సేకరించిన ఆకులనూ, చెత్తాచెదారాన్నీ\nమగ్గేలా చేయడానికి లోతైన గోతి తవ్వ\nబడింది. మూడు నెలలకోసారి నోటు పుస్తకం\nలోని ఉపయోగించని కాగితాలను సేకరించి\nఅట్టలు తయారుచేయాలనీ, ఒకసారి\nఉపయోగించేసిన కవర్లను వెలుపలికి మడిచి,\nమళ్ళీ ఉపయోగించాలనీ నిర్ణయించారు.\nఅన్నిటికన్నా ఉత్తేజం కలిగించే సంచల\nనాత్మక నిర్ణయం ఒకటి తీసుకున్నారు. 'టెట్రా\nప్యాక్స్'లో వచ్చే సాఫ్ట్ డ్రింక్ను తీసుకోకూడద\nన్నదే అది. అలాంటిప్యాకేజీలు వృధా మాత్రమే\nకాదు; చాలా ఖరీదైనవి. పైగా వాటిలోని\nఅల్యూమినియంపొర కరగదు గనక, పర్యా\nవరణానికి హాని కలిగిస్తుందని తెలియడంతో\nఏకగ్రీవంగా ఆ నిర్ణయాన్ని ఆమోదించారు.\n\"కమలా! కళ్ళు తెరుచుకునే కలలు\nకంటున్నావా ఏం?\" అని పలకరించింది\nదర్శిని నవ్వుతూ. “లేదు, లేదు. సారీ,"
    },
    {
        "story_id": "2008_09_04",
        "chunk_id": "2008_09_04_02",
        "chunk_index": 2,
        "year": 2008,
        "month": 9,
        "source_path": "2008/చందమామ_2008_09.json",
        "title": "విగ్రహాల నిమజ్జనం-జలకాలుష్యం",
        "author": "సుజాతా పద్మనాభన్",
        "normalized_genre_code": "ARTICLE",
        "content_type": "ARTICLE",
        "keywords": [
            "గణేశ నిమజ్జనం",
            "జల కాలుష్యం",
            "గ్రీన్ క్లబ్",
            "పర్యావరణం",
            "లోహ పదార్థాలు"
        ],
        "language": "TELUGU",
        "text": "దర్శిని నవ్వుతూ. “లేదు, లేదు. సారీ,\nవస్తున్నా,” అంటూ అక్కడి నుంచి లేచిన\nకమల తటాకం ప్రధాన రేవు వద్దకు వేగంగా\nబయలుదేరింది. అప్పటికే అక్కడ కొందరు\nసభ్యులు రెండు చెట్ల కొమ్మల మధ్య 'క్లాత్\nబ్యానర్' కడుతున్నారు. “మన చెరువును\nకలుషితం చేయకండి... మేమూ జీవించాలి!”\nఅన్న వాక్యం బ్యానర్లో పెద్ద అక్షరాలతో\nరాయబడింది. ఈ సందేశం చుట్టూ చేపలు,\nకప్పలు, మరి కొన్ని నీటి పక్షులు, కొంగలు,\nకింగ్ ఫిషర్ల చిత్రాలు చిత్రించబడ్డాయి.\nత్వరలోనే సభ్యుల మధ్య ఏవో గుస\nగుసలు ఆరంభమయ్యాయి. అందరి దృష్టీ\nప్రధాన రేవుకు వెళ్ళే దారి మీదికి మళ్ళాయి.\nకొందరు మనుషులు పాటలు, పద్యాలు\nపాడుతూ గుంపుగా అటుకేసి నడుస్తున్నారు.\nనలుగురు మనుషులు గణేశ విగ్రహాన్ని\nమోసుకుని వస్తున్నారు. కమల దగ్గర నిలబడ్డ\nశిబానీ, ఆమె చెవిలో, “ఇదే ఈ రోజు మొద\nటిది. మనకు చాలా అదృష్టం అనుకుం\nటాను,” అన్నది.\nఆ గుంపు ప్రవేశ ద్వారం సమీపించగానే,\nకమల ముందుకు వెళ్ళి, “మేము కేంద్రీయ\nవిద్యాలయ గ్రీన్ క్లబ్ సభ్యులం. విగ్రహాలను\nఈ చెరువులో నిమజ్జనం చేయకూడదని\nవిజ్ఞప్తి చేయడానికి వచ్చాం,” అన్నది. ఆ\nతరవాత సభ్యులందరూ ఒక్కొక్కరుగా తమ\nతమ అభిప్రాయాలను చెప్పసాగారు:\n\"విగ్రహాల మీద ఉపయోగించే రంగు\nలన్నీ విషపూరితాలు. అవి నీటిని విషతుల్యం\nచేస్తాయి,” అన్నారు ఒకరు.\n'ఒకప్పుడు కుటుంబాలన్నీ ఒకటిగా\nకలిసి గణేశ పూజను సామూహిక ఉత్సవంగా\nజరుపుకునేవారు. అది మా తాతల నాటి\nమాట. ఇప్పుడేమో విడివిడిగా జరుపుకుంటు\nన్నారు. నిమజ్జనం చేసే విగ్రహాల సంఖ్య\nపెరిగిపోయింది,\" అన్నారు ఇంకొకరు.\nక్లబ్లోని అతి పిన్న వయసు లీల, \"ఇవన్నీ\nకూడా చెరువులోని ప్రాణులకు హాని కలిగిస్తా\nయని భావిస్తున్నాము,” అన్నది.\nవిభిన్న పరిమాణాల విగ్రహాలతో అనేక\nకుటుంబాలు ఒకదాని వెనక ఒకటి రావడంతో,\nఈ దృశ్యం పునరావృత మయింది. చుట్టు\nపక్కల వారికి చాలా మందికి ఈ చెరువక్కటే\nతాగు నీటి ఆధారమనీ; విగ్రహాలకు వేసే\nరంగులు సీసం, పాదరసం,మంగనీస్,\nక్రోమియం మొదలైన లోహ పదార్థాలను\nనీళ్ళలోకి విడుదల చేస్తాయనీ\nవిద్యార్థులు వారికి వివరిం\nచారు. విగ్రహాలను సంకే\nతాత్మకంగా నిమజ్జనం నిర్వ\nహిస్తే చాలని చెప్పారు.\nఅందుకోసం మూడు\nబక్కెట్లను నీళ్ళతో నింపారు. విగ్రహాలను\nఅందులో ఒక బక్కెట్ నీళ్ళలో ముంచి పైకెత్తి\nచెట్ల కింద పరచిన చాపల మీద ఉంచమని\nవేడుకున్నారు."
    },
    {
        "story_id": "2008_09_04",
        "chunk_id": "2008_09_04_03",
        "chunk_index": 3,
        "year": 2008,
        "month": 9,
        "source_path": "2008/చందమామ_2008_09.json",
        "title": "విగ్రహాల నిమజ్జనం-జలకాలుష్యం",
        "author": "సుజాతా పద్మనాభన్",
        "normalized_genre_code": "ARTICLE",
        "content_type": "ARTICLE",
        "keywords": [
            "గణేశ నిమజ్జనం",
            "జల కాలుష్యం",
            "గ్రీన్ క్లబ్",
            "పర్యావరణం",
            "లోహ పదార్థాలు"
        ],
        "language": "TELUGU",
        "text": "వేడుకున్నారు.\nక్లబ్ సభ్యుల ప్రయత్నం కొంతవరకు\nవిజయవంతమయింది. ఆ రోజు అక్కడికి\nవచ్చిన 152 కుటుంబాలలో 4 3 కుటుం\nబాలు చెరువులో నిమజ్జనం చేయకుండా\nఉండడానికి సమ్మతించాయి. సంకేతాత్మక\nనిమజ్జనానికి అంగీకరించిన వారి కుటుం\nబాల పేర్లను, చిరునామాలను లీల ఒక\nపుస్తకంలో ఉత్సాహంగా రాసుకున్నది.\nకమల, లీల ఇళ్ళకు తిరిగి వెళుతున్న\nప్పుడు మరి కొందరు విగ్రహాలను నిమజ్జనా\nనికి తీసుకురావడం చూశారు. కమల\nగాఢంగా నిట్టూర్చింది. లీల ఆమెకేసి చూస్తూ,\n\"ఎందుకలా విచారిస్తున్నావు?” అని అడి\nగింది. లోకం తీరును తరచూ విమర్శించే\nతనను, మందలించే చెల్లెన్ని చూసి కమల\nనవ్వుతూ, “లేదు లీలా, విచారపడడం లేదు.\nమనదేశంలో అడవులను నిర్మూలించి ఆక్ర\nమించేవారు, వేగంగా వెళ్ళే రైళ్ళు మొదలైన\nకారణాలతో ప్రాణాలు కోల్పోతున్న ఏనుగుల\nగురించి ఆలోచిస్తున్నాను. మనుషుల భక్తిని\nమరింత మెరుగైన పనులకు ఉపయోగించ\nడానికి వీలవుతుందా అని ఆలోచిస్తున్నాను.\nఅంతే,” అన్నది."
    },
    {
        "story_id": "2008_09_05",
        "chunk_id": "2008_09_05_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాతాళదుర్గం-2",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కుట్ర",
            "హంతకులు",
            "ద్రోహం",
            "మహావృక్షం",
            "కుంతల దేశం"
        ],
        "language": "TELUGU",
        "text": "[కుంతలదేశ మంత్రికొడుకైన శశికాంతుడనేవాడు, ఇద్దరు మిత్రులతో వేటకై అరణ్యానికి వెళ్ళి,\nసింహాన్ని కొట్టబోయి శత్రుబాణంతో గాయపడ్డాడు. భద్రుడనేవాడు గాయంతో పారిపోయి, రాజధానీ\nనగరం చేరాడు. కుంతలరాజూ, మంత్రీ అరణ్యంలో ఏం జరిగివుంటుందా అని చర్చిస్తూండగా,\nసైనికుడొకడు వచ్చి కదంబరాజు దూతలను పంపినట్టు వాళ్ళకు చెప్పాడు.\n-తరవాత ]\nకదంబ రాజైన ఉగ్రసేనుడి దూతలు నలు\nగురు, ఇద్దరు ఖైదీలతో సభామందిరానికి\nవచ్చారు. శతభానుడు సింహాసనం మీద\nఆసీనుడయివున్నాడు. గంగాధరుడు దూతల\nవెంట వున్న ఖైదీల చేతికట్లు విప్పవలసిందిగా\nసేవకులను ఆజ్ఞాపించాడు.\nరాజసేవకులు ఖైదీల కట్లు విప్పబోయేం\nతలో ఉగ్రసేనుడి దూతల్లో ఒకడు ముందుకు\nవచ్చి, గంగాధరుడికి తల వంచి నమస్క\nరిస్తూ, “మహామంత్రులు నన్ను క్షమించాలి.\nవీళ్ళిద్దరూ పరమ క్రూరులు, అతి సాహ\nసులు,\" అంటూ ఖైదీలను సమీపించి, తన\nచేతికర్రతో ఒకణ్ణి పొడుస్తూ, “వీడు ధూమ\nకుడు, పితృహంతకుడు. ఈ రెండవవాడు\nసోమకుడు; భ్రాతృహంతకుడు,” అన్నాడు.\n“ఈ హంతకుల్ని మా వద్దకు పంపడంలో,\nమీ మహారాజుగారి అభిప్రాయమేమిటి?”\nఅని ప్రశ్నించాడు మంత్రి గంగాధరుడు.\nఆ ప్రశ్న వింటూనే తతిమ్మా ముగ్గురు\nదూతలూ ముందుకు వచ్చారు. అప్పుడు\nమొదట మాట్లాడిన దూత, శతభానుడి కేసి\nతల ఎత్తి చూసి, “మహారాజులూ, మహా\nమాత్యులకు, మా ప్రభువులు ఉగ్రసేన\nమహారాజులుంగారు గౌరవపూర్వకంగా\nనమస్కారాలు చేసి, దుఃఖకరమైన వార్త ఒకటి\nఇలా విన్నవిస్తున్నారు: కదంబరాజ్యంలో ఏ\nకారణం వల్లనో ప్రవేశించిన కుంతలదేశ\nమహామంత్రుల పుత్రుడూ, వారి అనుచరు\nలిద్దరూ, ఖైదు నుంచి పారిపోయిన ధూమ\nకుడూ, సోమకుడూ అనే హంతకుల వల్ల\nగొప్ప ఇక్కట్ల పాలయ్యారు. ఆ ముగ్గుర్నీ ఈ\nహంతకులు చంపి, వారి నగలూ, గుర్రాలూ\nదొంగలించ బోయేంతలో, ఒక సింహాలమంద\nఅక్కడికి వచ్చి పడింది. ఈ హంతకులు ఆ\nప్రదేశం నుంచి పారిపోతూ కాపలాసైనికు\nలకు దొరికారు. మహామంత్రుల పుత్ర\nమిత్రుల శవాల కోసం, సైనికులు కొండ\nప్రాంతమంతా గాలిస్తున్నారు. దొరికితే, ఆ\nసంగతి వెంటనే తెలియబరచ బడుతుంది, \"\nఅని చెప్పాడు.\n“మీ మహారాజుగారు ఇదంతా నోటి\nమాటగా చెప్పమన్నారా? లిఖిత పత్రం ఏమీ\nలేదా?” అన్నాడు గంగాధరుడు.\n“మహారాజుగారు ఈ దారుణ విషయం\nరాయ ప్రయత్నించారు గాని, వారికి చేయి\nఆడలేదు. ఆ కారణంగా, వారు రాయ\nదలచుకున్న విషయం నాకు చెప్పి తమకు\nతెలియబరచమన్నారు,” అన్నాడు దూత.\nఅంతవరకూ కదంబ రాజదూత చెపుతు\nన్నదంతా శ్రద్ధగా ఆలకించిన శతభానుడు"
    },
    {
        "story_id": "2008_09_05",
        "chunk_id": "2008_09_05_02",
        "chunk_index": 2,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాతాళదుర్గం-2",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కుట్ర",
            "హంతకులు",
            "ద్రోహం",
            "మహావృక్షం",
            "కుంతల దేశం"
        ],
        "language": "TELUGU",
        "text": "న్నదంతా శ్రద్ధగా ఆలకించిన శతభానుడు\nసింహాసనం మీది నుంచి లేస్తూ, “సరే, ఇక\nమీరు వెళ్ళిపోవచ్చు. ఈ హంతకుల్ని విచా\nరించి తగినశిక్షమేమే విధిస్తాం,” అన్నాడు.\nఆ మాటలు వింటూనే ఉగ్రసేనుడి\nదూతలు కలవరపడిపోయి, ఒకళ్ళ ముఖాల\nకేసి ఒకరు చూసుకున్నారు. ఈసారి దూతల్లో\nమరొకడు ముందుకు వచ్చి, “మహారాజా!\nక్షమించాలి. పితృ భ్రాతృ హంతకులైన\nవాళ్ళిద్దరికీ లోగడే యావజ్జీవ కారాగార శిక్ష\nవిధించబడింది. వీళ్ళు ఖైదు నుంచి పారి\nపోయి, తిరిగి ఈ కొత్త హత్యలకు ఒడి\nగట్టారు. మా మహారాజుగారి ఆజ్ఞ ఏమి\nటంటే, ఈ హంతకు లిద్దర్నీ, కదంబ కుంతల\nదేశాల సరిహద్దు మీదవున్న మహావృక్షానికి\nదేనికైనా వేలాడకట్టి ఉరిదీయమని. ఆ\nకార్యం మేము తిరిగివెళ్ళేటప్పుడు పూర్తి\nచేస్తాం, ఇక సెలవు!” అన్నాడు.\nఉగ్రసేనుడి దూతలు నలుగురూ, ఖైదీ\nలిద్దర్నీ సమీపించి, వాళ్ళను చేతి కర్రలతో\nపొడిచి వెనక్కు తిప్పబోయారు. ఖైదీల్లో ధూమ\nకుడనేవాడు రోషంగా కళ్ళెర్ర చేసి, “ఛీ, దుర్మా\nర్గుల్లారా!\" అంటూ ఈసడించాడు. సోమ\nకుడు కర్రదెబ్బ తిని ఉలకలేదు, పలకలేదు.\nదూతల్లో ఒకడు వాళ్ళిద్దరికీ చేరువగా వెళ్ళి,\n\"జాగ్రత్త! మీ పెళ్ళాంబిడ్డల మాట మరిచి\nపోకండి!” అన్నాడు పళ్ళు కొరుకుతూ.\nదూతలు ఖైదీలతో సభామందిరం నుంచి\nబయిటికి వెళ్ళిపోయారు. రాజు శతభానుడు\nవాళ్ళు పోయిన ద్వారం కేసి సాలోచనగా\nచూస్తూ, “అమాత్యా! హంతకుడు ఉగ్రసే\nనుడేనన్న అనుమానం నాకు దృఢపడుతు\nన్నది. ఏమిటీ, అతడి ఈ కపట నాటక\nమంతా!” అన్నాడు.\n“ఈ కపట నాటకం చాటున, మహా\nభయంకరమైన కుట్ర ఏదో వున్నదన్న అను\nమానం నాకు కలుగుతున్నది, మహారాజా!\nఅంతే కాదు. శశికాంతుడు సజీవుడే అని\nకూడా నేను భావిస్తున్నాను,\" అన్నాడు\nమంత్రి గంగాధరుడు.\n“శశికాంతుడు క్షేమంగా తిరిగి రావాలని\nనేను కోరుకుంటున్నాను. ఉగ్రసేనుడికి, మన\nభద్రుడు గాయపడి నగరం చేరినట్టు తెలియ\nదులావుంది. అతడి దూతల మాటల వల్ల\nమనవాళ్ళు ముగ్గురూ అరణ్యంలో మరణిం\nచారని వాళ్ళు అభిప్రాయపడుతున్నట్టు\nకనబడుతున్నది,” అన్నాడు శతభానుడు.\n“అతడి దూతలు మన నగరం చేరక\nముందు, అందరూ అలాగే అనుకుని\nవుంటారు. ఇప్పుడు నగరప్రజలు చెప్పుకునే\nమాటల వల్ల, భద్రుడు ఇక్కడికి చేరినట్టు\nదూతలు గ్రహిస్తారు. వెన్నులో తగిలిన బాణం\nశస్త్రం చేసి బయిటికి లాగగానే, అతడు\nమరణించాడని, పుకారు వేయిస్తాను,\"\nఅన్నాడు గంగాధరుడు.\n“ఇందువల్ల కలిగే మేలేమిటి?” అన్నాడు\nశతభానుడు."
    },
    {
        "story_id": "2008_09_05",
        "chunk_id": "2008_09_05_03",
        "chunk_index": 3,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాతాళదుర్గం-2",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కుట్ర",
            "హంతకులు",
            "ద్రోహం",
            "మహావృక్షం",
            "కుంతల దేశం"
        ],
        "language": "TELUGU",
        "text": "శతభానుడు.\n“ఈ పుకారు, అతడి దూతల ద్వారా గాని,\nమరొకవిధంగా గాని ఉగ్రసేనుడికి చేరు\nతుంది. ఆ విధంగా, అరణ్యంలో జరిగిన\nవాస్తవం ఏమిటో మనకు తెలిసే అవకాశం\nలేదని, అతడు ధీమాగా వుంటాడు. అది\nమనకు చాలా మేలు చేకూరుస్తుంది. ఈ\nహంతకులనబడే ఖైదీలిద్దరి సంగతీ తెలుసు\nకోవాలి. అదంతా నేను చూస్తాను. తమరు\nశయనాగారానికి వెళ్ళండి,\" అంటూ మంత్రి\nగంగాధరుడు రాజుకు నమస్కరించి, సభామం\nదిరాన్నుంచి బయిటికి వచ్చి, అక్కడ కాపలా\nవున్న ఒక భటుణ్ణి పిలిచి, వాళ్ళ నాయకుణ్ణి\nతీసుకు రావలసిందిగా ఆజ్ఞాపించాడు.\nఉగ్రసేనుడి దూతలు రాజప్రాసాదపు\nఆవరణ దాటి, నగరంలో ప్రవేశించారు. రాజ\nవీధిన వున్న ఒక చెట్టుకింద నాలుగు గుర్రాలు\nకట్టివేయబడి వున్నవి. దూతలు వాటిని\nఅధిరోహించి, ఖైదీలైన ధూమక సోమకుల\nనడుముకు పొడవాటి తాళ్ళుకట్టి, వాటి కొస\nలను గుర్రాల జీనులకు బిగించి బయలు\nదేరారు.\nఆ సరికి రాత్రి బాగా పొద్దుపోయింది.\nనగరం సద్దు మణిగింది. ఏవో అవసర కార్యాల\nమీద పోయే ఒకరిద్దరు పౌరులూ, గస్తీ\nభటులూ తప్ప, దూతలకు ఎవరూ దారిలో\nఎదురుపడలేదు. వాళ్ళకు భద్రుడు బతికి\nవున్నాడా, లేక మరణించాడా అన్న సంగతి\nతెలుసుకోవాలని చాలా ఆదుర్దాగా వున్నది.\nతాము కదంబరాజు దగ్గిర నుంచి బయలు\nదేరేటప్పుడు, బాణందెబ్బ తిని గాయపడిన\nవాడు, అరణ్యంలో ఎక్కడో గుర్రంమీంచి\nజారి కిందపడి మరణించి వుంటాడని భావిం\nచారు. కాని, కుంతల నగరం చేరిన తరవాత\nనగరపౌరులు మాట్లాడుకునే దాన్ని బట్టి, ఆ\nగాయపడ్డ వాడు రాజప్రాసాదం చేరాడు.\nవాడు మాట్లాడే స్థితిలో వుంటే, యధార్థం\nబయట పడిపోతుంది.\nదూతలు నగరద్వారం చేరి, అక్కడ\nకాపలా వాళ్ళకు నగరరక్షకుడిచ్చిన అనుమతి\nపత్రం చూపి, “పాపం, మంత్రి కుమారుడి\nస్నేహితుడొకడు గాయపడి నగరం చేరాడట.\nవెన్నులో గుచ్చుకున్న బాణంతో, అతడింత\nదూరం గుర్రం మీద రావటం ఆశ్చర్యంగా\nవుంది!” అన్నారు.\n“ఆ గాయపడ్డ యువకుడి పేరు భద్రుడు,\nఉక్కు ముక్కలా వుండేవాడు. ఏం లాభం!\nశస్త్రం చేసి బాణం బయిటికి లాగగానే, ఆ\nవున్న కాస్త కొనవూపిరీ పోయింది,” అన్నారు\nకాపలాభటులు.\n“అయ్యో పాపం!\" అంటూ దూతలు\nలేని జాలి కనబరిచి, నగరద్వారం దాటి\nఅరణ్య మార్గం పట్టారు. “మన మహారాజూ,\nమంత్రీ పథకం వేశారంటే దానికి తిరుగుం\nడదు,” అన్నాడొక దూత.\n“చచ్చిన వాళ్ళు చచ్చారు; పథకాలూ,\nతంత్రాలూ అల్లేవాళ్ళు అల్లుతున్నారు. వాళ్ళ"
    },
    {
        "story_id": "2008_09_05",
        "chunk_id": "2008_09_05_04",
        "chunk_index": 4,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాతాళదుర్గం-2",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కుట్ర",
            "హంతకులు",
            "ద్రోహం",
            "మహావృక్షం",
            "కుంతల దేశం"
        ],
        "language": "TELUGU",
        "text": "తంత్రాలూ అల్లేవాళ్ళు అల్లుతున్నారు. వాళ్ళ\nమాటకేం గాని, మధ్య మనం అదృష్టవం\nతులం,” అన్నాడు మరొక దూత.\n“ఏమిటబ్బా, అంత అదృష్టం?” అన్నాడు\nమొదటి దూత.\n“మనం వచ్చిన పని మహచక్కగా, మహా\nచాకచక్యంగా నిర్వహించాం. మన వాగ్జాలంతో\nఈ దేశపు రాజునూ, మంత్రినీ సమ్మోహితుల్ని\nచేశాం. ఇందుకు మన రాజుగారు మన\nనెంతగా సత్కరిస్తారో, ఎన్నెన్ని మడిమాన్యాలి\nస్తారో వూహించుకో,” అంటూ దూత పెద్దగా\nనవ్వాడు.\nఅతడి నవ్వు ముగిసేలోపల అంతకంటె\nపెద్దగా వికృతంగా దారిపక్క చెట్ల చాటు\nనుంచి మరొక నవ్వు వినిపించింది. దూతలు\nముగ్గురూ నివ్వెరపోయి, ఆ ధ్వని వచ్చిన\nవైపుకు చూశారు. అక్కడెవరూ వారికి కని\nపించ లేదు, అలికిడైన జాడ కూడా లేదు.\nగుడ్డి వెన్నెలలో అరణ్యం మహా భయం\nకరంగా వున్నది. ఏవేవో వింత ధ్వనులు\nవినిపిస్తున్నాయి.\n“మన సంతోషంలో మనం ఇంత వరకూ\nపరిసరాలను గమనించ లేదు సుమా! ఈ\nఅరణ్యం దొంగలకూ, దారిదోపిడీ గాళ్ళకే\nగాక, మనుషులను పీక్కుతినే అతిభయంకర\nమైన పిశాచాలక్కూడా నిలయం అని విన్నాం.\nఇక నోళ్ళు మూసుకుని జాగ్రత్తగా గుర్రాలను\nనడపండి. ధూమక సోమకులు గుర్రాల వెంట\nవస్తూనేవున్నారా?” అంటూ దూతల్లో ఒకడు\nవెనక్కు తిరిగి చూశాడు.\nఆ మరుక్షణం దూతల మీద చెట్లకొమ్మల\nనుంచి కణకణలాడే బొగ్గులు వానజల్లులా\nకురిసినై. ఆ నిప్పుకణాలు మీద పడగానే\nగుర్రాలు బెదిరి పరిగెత్తసాగినై. దూతల్లో\nఇద్దరి దుస్తులు నిప్పంటుకుని భగ్గుమన్నవి.\n“కొరివిదయ్యాలు! కొరివిదయ్యాలు!”\nఅంటూ దూతలు నలుగురూ ఒక్కసారిగా\nభీతిలో కేకలు పెట్టారు. కళ్ళాలు లాగి,\nపరిగెత్తే గుర్రాలను ఆపాలనే ప్రయత్నం\nవాళ్ళేమీ చెయ్యలేదు. అవి పెద్దగా సకిలిస్తూ\nదారీతెన్నూ లేకుండా అరణ్యానికి అడ్డంపడి\nపరిగెత్తసాగినై. ధూమక సోమకులు పడుతూ\nలేస్తూ, వాటి వెనక పరిగెత్తసాగారు.\nకొద్ది సేపటి తరవాత గుర్రాలు అలిసి\nపోయి రౌతుల స్వాధీనానికి వచ్చినై. దూతల్లో\nఒకడు ధూమక సోమకులు తమ వెంటనే\nవుండటం గమనించి తృప్తిగా నిట్టూర్చి, “మనం\nఎంత అదృష్టవంతులం! ఎంత పెద్ద ప్రమాదా\nన్నుంచి బయటపడ్డాం. కొరివిదయ్యం పట్టు\nనుంచి బయటపడ్డ వాణ్ణి, కాలుడు కూడా\nఏమీ చెయ్యలేడని సామెత గదా!\" అన్నాడు.\n“ఆ సామెతలకేం లే, మనం దారి తప్పాం,\"\nఅన్నాడొక దూత విసుగ్గా.\n“దారి తప్పితే నేం, ప్రాణాలు దక్కినై. ఆ\nకనబడే కొండ మన రాజ్యంలోదే కదా?\"\nఅన్నాడు మరొక దూత.\n“అవును, మీ రాజ్యంలోదే! మీరు కదంబ"
    },
    {
        "story_id": "2008_09_05",
        "chunk_id": "2008_09_05_05",
        "chunk_index": 5,
        "year": 2008,
        "month": 9,
        "source_path": "2008/చందమామ_2008_09.json",
        "title": "పాతాళదుర్గం-2",
        "author": "చందమామ బృందం",
        "normalized_genre_code": "FANTASY_SERIAL",
        "content_type": "SERIAL",
        "keywords": [
            "కుట్ర",
            "హంతకులు",
            "ద్రోహం",
            "మహావృక్షం",
            "కుంతల దేశం"
        ],
        "language": "TELUGU",
        "text": "“అవును, మీ రాజ్యంలోదే! మీరు కదంబ\nరాజుగారి దూతలా? మంచిది, నా వెంట\nరండి. నేను కుంతలదేశ సరిహద్దు కాపలా\nసైనికుణ్ణి. కుంతల, కదంబదేశాల సరిహద్దు\nమీద వున్నదే, ఆ కనబడే మహావృక్షం! మీరు\nదానికింద నిలబడి చూస్తే, పోవలసిన దారి\nసూటిగా కనబడుతుంది,\" అని చెప్పాడు\nసైనికుడొకడు.\nసైనికుడు ముందుండి దారితీయగా,\nదూతలు ఎక్కడలేని సంతోషంతో తమ గుర్రా\nలను వెనకగా నడిపి అతడు చెప్పిన మహావృక్షం\nకిందికి వెళ్ళారు. అక్కడ మరొక కాపలాసైని\nకుడు కత్తి చేతబట్టుకుని నిలబడి వున్నాడు.\n“అక్కడ తెల్లగా పాములా మెలికలు తిరు\nగుతూ పోతున్న దేమిటి? కొండవాగా?” అని\nఅడిగాడు ఒక దూత. కాపలా సైనికుడు ఆ\nప్రశ్నకు జవాబిచ్చేంతలో, చెట్టుకొమ్మల్లో ఏదో\nశబ్దం అయింది. దూతలు భయంతో\nకంపించిపోతూ, తలలు ఎత్తి, \"ఏవో కొండ\nచిలువలలా వున్నై!\" అంటూ గుర్రాలను\nఅదిలించారు. అంతలో బలమైన రెండు\nఉచ్చుతాళ్ళు విసురుగా వచ్చి, దూతల్లో\nఇద్దరి కంఠాలకు బిగుసుకున్నై. వాళ్ళెక్కి\nవున్న గుర్రాలు రెండూ ముందుకు పరిగెత్తినై.\nకత్తి చేతబట్టుకుని వున్న కాపలా సైనికుడు\nధూమక సోమకుల నడుముకు బిగించి వున్న\nతాళ్ళను ఒక్క వేటుతో నరికివేశాడు.\nమిగిలిన ఇద్దరు దూతలూ భీతితో అరుస్తూ,\nగుర్రాలను అదిలించి కొండవాగు కేసి దౌడు\nతీశారు. కంఠాలకు ఉచ్చులు బిగుసుకున్న\nదూతలిద్దరూ ఒక్కసారి కీచుమంటూ అరిచి,\nకొమ్మలకు వేళ్ళాడసాగారు.\n“ఆ పారిపోయే ఇద్దర్నీ వాగు చేరక ముందే\nపడగొట్టండి!\" అన్న కేక వినిపించింది. ఆ\nవెంటనే చెట్లచాటు నుంచి బయటికి వచ్చిన\nకుంతలసైనికులు, దూతల కేసి బాణాలు\nవదలసాగారు.\n-(ఇంకావుంది)"
    },
    {
        "story_id": "2008_09_06",
        "chunk_id": "2008_09_06_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "చిరునాధుడి వితరణ!",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "నిధి",
            "తపస్సు",
            "కృతజ్ఞత",
            "శాపవిమోచనం"
        ],
        "language": "TELUGU",
        "text": "పట్టువదలని విక్రమార్కుడు\nచెట్టువద్దకు తిరిగివెళ్ళి,\nచెట్టుపై నుంచి శవాన్ని\nదించి భుజాన వేసుకుని,\nఎప్పటి లాగే మౌనంగా\nశ్మశానం కేసి నడవ సాగాడు.\nఅప్పుడు శవంలోని బేతాళుడు,\n“రాజా, మునుముందు ఎలాగో\nగాని ఇప్పటి వరకు నీ స్థిరచిత్తం\nగురించి నాకు ఎలాంటి అనుమా\nనమూ లేదు. కాని మొదట ఏదో\nసాధించాలనుకునే కొందరు తీరా సాధిం\nచాక ఎలాంటి కారణం లేకుండానే దానిని\nచేజార్చుకుంటూ ఉంటారు. చిరునాధు\nడనే యువకుడు వెతుక్కుంటూ\nవచ్చిన అవకాశాన్ని శ్రమపడి సద్విని\nయోగం చేసుకుని అద్భుత నిధిని\nసాధించి ఆఖరికి దానిని పరుల\nపాలు చేయడానికి సంసిద్ధుడ\nయ్యాడు. నీకు తగు హెచ్చరికగా\nఉండేందుకు అతడి కథ చెబుతాను, శ్రమ\nతెలియకుండా, విను,” అంటూ ఇలా చెప్ప\nసాగాడు:\nసిరిపల్లెలో చిరునాధుడనే ఒక యువ\nకుడుండేవాడు. ఒకనాడు ఆ ఊరొచ్చిన ఒక\nబైరాగి అతడి చేయిని చూసి, “అదృష్టం\nనిన్ను వెతుక్కుని వస్తుంది,” అని చెప్ప\nడంతో, ఆ క్షణం నుంచి పనీ పాటుకు పోకుండా\nతనకు పట్టబోయే అదృష్టం గురించి కలలు\nగనసాగాడు చిరునాధుడు. అలా ఒకనాటి\nమధ్యాహ్నం వేళ అతడు గ్రామం పొలిమేర\nలోని రావిచెట్టు కింద కూర్చుని ఉండగా ఒక\nయువకుడు వచ్చి, “అయిదేళ్ళ పాటు, నేను\nచెప్పిన ఇంట నా తరఫున పనులు చేయడానికి\nసమ్మతించావంటే, తరతరాలకు తరగని నిధి\nనీ వశమవుతుంది,” అన్నాడు.\nచిరునాధుడు అతడి కేసి ఆశ్చర్యంగా\nచూశాడు. అప్పుడా వ్యక్తి తనను గురించి\nఇలా చెప్పాడు:\nశ్రీపురానికి చెందిన ఆ యువకుడి పేరు\nఆనందుడు. అతడొక యువతిని ఇష్టపడి\nపెళ్ళి చేసుకుందామని ఆమె తండ్రిని అడి\nగితే ఆయన వెయ్యి వరహాలు కన్యాశుల్కం\nఅడిగాడు. అంత డబ్బు తన వద్ద లేక ఆనం\nదుడు ఆ ఊళ్ళో చాలా మందిని అప్పడి\nగాడు. పేదవాడైన అతడికి ఎక్కడా చిల్లిగవ్వ\nఅప్పు పుట్టలేదు. ఆఖరికి శకారుడనే వాడు\nతన ఇంట ఐదేళ్ళు పని చేస్తే అప్పిస్తానన్నాడు.\nఆనందుడు ఆ ఇంట్లో పనికి కుదిరిన కొన్నా\nళ్ళకే ఏదో వింత జబ్బు చేసి అతడి ముఖం\nవికారంగా తయారయింది. పెళ్ళాడదామను\nకున్న యువతి అతణ్ణి ఏవగించుకుని మరొ\nకణ్ణి పెళ్ళాడింది. దాంతో ఆనందుడికి జీవితం\nమీద విరక్తి పుట్టి దేశాటనకు బయలుదే\nరాడు.\nపని మానేసి పోతానన్న ఆనందుడితో శకా\nరుడు, \"అప్పడిగావు. ఇస్తానన్నాను. డబ్బు\nతీసుకోవడం, తీసుకోకపోవడం నీ ఇష్టం."
    },
    {
        "story_id": "2008_09_06",
        "chunk_id": "2008_09_06_02",
        "chunk_index": 2,
        "year": 2008,
        "month": 9,
        "source_path": "2008/చందమామ_2008_09.json",
        "title": "చిరునాధుడి వితరణ!",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "నిధి",
            "తపస్సు",
            "కృతజ్ఞత",
            "శాపవిమోచనం"
        ],
        "language": "TELUGU",
        "text": "తీసుకోవడం, తీసుకోకపోవడం నీ ఇష్టం.\nఅయితే, అన్న మాట ప్రకారం నా ఇంట్లో పని\nచెయ్. లేకపోతే మాట తప్పిన పాపం వెంటాడి,\nజీవితంలో ఏం చేసినా నీకు అచ్చిరాదు,\"\nఅని బెదిరించాడు.\nతిరిగి వచ్చినప్పుడు ఎలాగైనా మాట నిలుపు\nకుంటాను అని చెప్పి ఆనందుడు అక్కడి\nనుంచి బయలుదేరాడు. అతడు కొన్నాళ్ళకు\nబృహదారణ్యం చేరుకుని తపోసంపన్నుడైన\nప్రకాండుడికి పరిచర్యలు చేస్తూ గడిపి,\nసమయం చూసి తన పరిస్థితిని వివరించి\nతనకు సన్యాసం ఇప్పించమని వేడుకున్నాడు.\n“నీ విరక్తి తాత్కాలికం. సన్యసించడం\nఅంత తేలిక కాదు. ప్రస్తుతానికి ఘనమంత్రం\nఉపదేశిస్తాను. దాన్ని జపిస్తూ తపస్సు చేశా\nవంటే నీకొక రహస్యనిధి గోచరిస్తుంది. దాన్ని\nయేడాది పాటు సంరక్షిస్తూ నీ తపోదీక్ష కొన\nసాగించావంటే నీకు కలిగే అద్భుత శక్తులను\nపయోగించి నీకు కావలసినవి పొందవచ్చు.\nఅప్పటికీ విరక్తిభావం పోలేదంటే సన్యాసం\nస్వీకరించవచ్చు. అయితే, యేడాదిలోగా\nతొందరపడి నీ శక్తులను ఉపయోగించావో\nఅనర్థం తప్పదు,” అని చెప్పి ప్రకాండుడ\nతనికి ఘనమంత్రం ఉపదేశించాడు.\nఆనందుడు ఆశ్రమం నిర్మించుకుని ఘన\nమంత్రం జపిస్తూ తపస్సు ప్రారంభించాడు.\nకొన్నాళ్ళకతనికి దగ్గరిలోని మర్రిచెట్టు తొర్రలో\nనిక్షిప్తమైన గొప్ప నిధి ఒకటి గోచరించింది.\nసరిగ్గా ఆ సమయంలోనే నీలాంబరి అనే\nయువతి అక్కడికి వచ్చింది.\nనీలాంబరి పేద కుటుంబంలో పుట్టింది.\nభోగభాగ్యాలపై మోజుపడే ఆమెను సుబోధు\nడనే పేదవాడు ఇష్టపడి కానీ కట్నం లేకుండా\nపెళ్ళిచేసుకుంటానన్నాడు. అందుకామె తండ్రి\nసరేననడంతో నీలాంబరి ఇల్లొదిలి పారిపోయి,\nఅనుకోకుండా ఆనందుడి ఆశ్రమం సమీపిం\nచింది. ఆమె కథ విన్న ఆనందుడు, ఆమెకు\nనిధిని గురించి చెప్పి, “యేడాది పాటు నిధిని\nకాపలా కాస్తూ నాకు సపర్యలు చేస్తే ఆ నిధి\nనీదే. నా తపోదీక్ష పూర్తికాగానే ఆ నిధి తీసు\nకుని నీకిష్టమైన వాణ్ణి పెళ్ళాడవచ్చు,” అన్నాడు.\nనీలాంబరి సరేనని అక్కడే ఉండి\nపోయింది.\nఒకనాడు ఆనందుడు స్నానం కోసం సెల\nయేటికి వెళ్ళిన సమయంలో ఆమెను వెతు\nక్కుంటూ సుబోధుడక్కడికి వచ్చాడు. ఒంట\nరిగా ఉన్న నీలాంబరి అతడికి జరిగింది చెప్పి,\n“నిధికోసం యేడాది ఆగలేను. నువ్వు\nఆనందుణ్ణి చంపెయ్. నిధిని తీసుకుని\nఊరెళ్ళి హాయిగా జీవిద్దాం,” అన్నది.\nఅప్పటికి స్నానం ముగించి తిరిగివచ్చి\nఆనందుడామె మాటలు విని కోపం పట్టలేక,\n\"నిధినిచ్చానన్న కృతజ్ఞత కూడా లేకుండా\nనన్ను చంపాలనుకున్న నువ్వు బ్రహ్మరాక్షసి\nవైపో,” అని శపించాడు.\nఊహించని ఈ శాపానికి నోట మాటరాక"
    },
    {
        "story_id": "2008_09_06",
        "chunk_id": "2008_09_06_03",
        "chunk_index": 3,
        "year": 2008,
        "month": 9,
        "source_path": "2008/చందమామ_2008_09.json",
        "title": "చిరునాధుడి వితరణ!",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "నిధి",
            "తపస్సు",
            "కృతజ్ఞత",
            "శాపవిమోచనం"
        ],
        "language": "TELUGU",
        "text": "ఊహించని ఈ శాపానికి నోట మాటరాక\nనిశ్చేష్టురాలయింది నీలాంబరి.\nఅంతలో ప్రకాండుడు అక్కడికి వచ్చి,\nఆనందుడితో, “నియమం తప్పి, యేడాది\nలోగా తపోశక్తిను పయోగించి కష్టపడి సాధిం\nచిన శక్తులన్నిటినీ తొందరపడి పోగొట్టుకు\nన్నావు. నీలాంబరికి శాపవిమోచనమయ్యాకనే\nఆ శక్తులు నీకు తిరిగి వస్తాయి. కానీ,\nఆమెకు శాపవిమోచనం కలిగించడం నీవల్ల\nకాదు,\" అన్నాడు.\n“నీలాంబరి ప్రవర్తనతో మళ్ళీ నాకు\nజీవితంపై విరక్తి కలుగుతున్నది. సన్యాసం\nఇప్పించండి,” అన్నాడు ఆనందుడు దీనంగా.\n“నువ్వు శకారుడికి మాటిచ్చి రుణ పడ్డావు.\nఆ రుణం తీరేదాకా సన్యసించే అర్హత నీకు\nలేదు,” అన్నాడు ప్రకాండుడు.\n“తమరేనాకు తరుణోపాయం చెప్పాలి,”\nఅంటూ ఆనందుడు ప్రకాండుడి పాదాలపై\nబడ్డాడు.\n“నీలాంబరి బ్రహ్మరాక్షసిగా మారి ఈ\nమర్రి చెట్టును ఆవహించి నిధిని కాపలా\nకాస్తూ ఉంటుంది. నువ్వు శకారుడి రుణ\nవిముక్తి పొంది, అర్హుడికి నిధిని అప్పగించా\nకనే ఆమెకు శాపవిముక్తి,” అన్నాడు ప్రకాం\nడుడు.\n“అదెలాగో చెబితే చేస్తాను,” అన్నాడు\nఆనందుడు.\n“ధనాశతో కృతజ్ఞతను మరిచిన నీలాంబ\nరికి, కృతజ్ఞతతో ధనాశను వీడిన వాడి వల్లే\nశాపవిముక్తి లభిస్తుంది. సిరిపల్లెలోని చిరు\nనాధుడు అలాంటి వాడు కాగలడని నాకు\nతోస్తున్నది. ప్రయత్నించి చూడు,” అంటూ\nఅతడికి చిరునాధుడి వివరాలు చెప్పి ప్రకాం\nడడు వెళ్ళిపోయాడు.\nచిరునాధుణ్ణి వెతుక్కుంటూ ఆనందుడు\nసిరిపల్లె చేరాడు.\nఇంతవరకు ఆనందుడి నుంచి విన్న చిరు\nనాధుడు నిధి మీది ఆశకొద్దీ, “ఎవరి ఇంట\nపనిచేయాలి?\" అని అడిగాడు.\n“శ్రీపురం శకారుడి ఇంట్లో. పని పూర్తి\nచేసుకుని బృహదారణ్యానికి రా,” అని చెప్పి\nఆనందుడు తపస్సు చేసుకోవడానికి వెళ్ళి\nపోయాడు.\nచిరునాధుడు శ్రీపురం వెళ్ళి, ఆనందుడు\nపంపగా వచ్చానని చెప్పి శకారుడి ఇంట\nపనిలో చేరాడు. శకారుడి భార్య అడ్డమైన\nపనులు పురమాయించసాగింది. చిరునా\nధుడు తనది కాబోయే నిధి మీది ఆశతో\nఓర్పుగా పనులన్నీ చేయసాగాడు.\nఒకనాడు శకారుడి భార్య, \"నువ్వు చేసే\nవంట నోట్లో పెట్టలేక పోతున్నాం. ఈ ఊళ్ళో\nచిరుమతి అనే పనిపిల్ల చక్కగా వంట\nచేస్తుంది. దానికి మహాగర్వం. మా ఇంట్లో\nపని చేయమంటే చేయనన్నది. దాన్ని మా\nఇంట్లో పనికి కుదిర్చావా సరేసరి. లేదా నిన్ను\nపనికి పెట్టుకోలేదని వెళ్ళి ఆనందుడికి\nచెప్పు,” అన్నది చిరునాధుడితో,\nచిరునాధుడు చిరుమతిని కలుసుకుని,\nతన పరిస్థితి వివరించాడు. ఆమె నవ్వి,\n“ఎప్పుడో అదృష్టమొస్తుందని ఇప్పుడే దుర\nదృష్టం కొనితెచ్చుకున్న నీమీద జాలి పడగ"
    },
    {
        "story_id": "2008_09_06",
        "chunk_id": "2008_09_06_04",
        "chunk_index": 4,
        "year": 2008,
        "month": 9,
        "source_path": "2008/చందమామ_2008_09.json",
        "title": "చిరునాధుడి వితరణ!",
        "author": "చందమామ బృందం",
        "normalized_genre_code": "BETAALA_KATHA",
        "content_type": "STORY",
        "keywords": [
            "బేతాళుడు",
            "విక్రమార్కుడు",
            "నిధి",
            "తపస్సు",
            "కృతజ్ఞత",
            "శాపవిమోచనం"
        ],
        "language": "TELUGU",
        "text": "దృష్టం కొనితెచ్చుకున్న నీమీద జాలి పడగ\nలనుగాని, నీకు సాయపడలేను,\" అన్నది.\n“నేను ఐదేళ్ళు పని చేస్తే గొప్పనిధి నా\nసొంతమవుతుంది. గొప్పవాణ్ణయ్యాక నీ\nరుణం తీర్చుకుంటాను. నా మాట కాద\nనకు,\" అని ఆనందుడు ప్రాధేయపడ్డాడు.\nచిరుమతి మెత్తబడి, \"రుణం గురించి\nమాట్లాడకు. నాకోసం కష్ట పడడం నాకల\nవాటే. ఇప్పుడు నీ కోసం కష్టపడతాను, \" అని\nచెప్పి శకారుడింట్లో వంటపనికి చేరింది.\nఐడేళ్ళు ఇట్టే గడిచి పోయాయి. చిరు\nనాధుడు బృహదారణ్యం వెళ్ళి ఆనందుణ్ణి\nకలుసుకుని, \"నీకిచ్చిన మాట ప్రకారం\nశకారుడి ఇంట్లో అయిదేళ్ళు పనిచేశాను. అత\nడికి నీ రుణం తీరిపోయిందనుకుంటాను.\nఅయితే, నాకిప్పుడు నిధివద్దు. నీకిష్టమైన\nవారికి ఇచ్చుకో. నా కోసం నాతోపాటు కష్టపడ్డ\nచిరుమతిని పెళ్ళాడాలనిపిస్తోంది. అయితే,\nనీలాంబరి శాపవిమోచనం కోసం కృతజ్ఞతకు\nకట్టుబడాలని నియమం ఉందిగనక, నువ్వు\nచెప్పినట్టు చేయడానికి సిద్ధంగా ఉన్నాను,\"\nఅన్నాడు.\nఅతడలా అంటూండగానే నీలాంబరికి\nశాపవిమోచనమయింది. అప్పుడే అక్కడికి\nవచ్చిన ప్రకాండుడు చిరునాధుడి మాటలకు\nపరమానందం చెంది అతడి శిరస్సును తాకి\nదీవించాడు.\nబేతాళుడు ఈ కథ చెప్పి, \"రాజా, అదృష్టం\nకోసమే కాచుకుని, ఆ తరవాత ఐదేళ్ళు\nకష్టపడ్డ చిరునాధుడు అందుకోబోయే క్షణా\nలలో నిధిని ఎందుకు వద్దన్నాడు? ఎవరి\nప్రమేయమూ లేకుండా నీలాంబరికి ఎలా\nశాపవిమోచనమయింది? చిరునాధుణ్ణి\nప్రకాండుడు ఆనందంతో ఆశీర్వదించడానికి\nగల కారణం ఏమిటి? ఈ సందేహాలకు\nసమాధానం తెలిసి కూడా చెప్పక పోయావో\nనీతల పగిలిపోతుంది,” అన్నాడు.\nదానికి విక్రమార్కుడు, “ఐదేళ్ళ కాయ\nకష్టంతో శ్రమజీవనంలోని మాధుర్యం తెలిసి\nరావడంతో చిరునాధుడికి అదృష్టం పట్ల ఆసక్తి,\nనిధి పట్ల వ్యామోహం అడుగంటిపోయాయి.\nప్రతిఫల మాశించి చేసేసాయం వ్యాపారమని\nపించుకుంటుందే తప్ప, సాయమనిపించు\nకోదు. ప్రతిఫలాపేక్ష లేకుండా, మానవ\nత్వంతో, ఆత్మీయతాభావంతో చిరుమతి\nచిరునాధుడికి సాయపడింది. ఆమె అతడి\nడబ్బును ఆశించలేదు. ఆమె సాహచర్యం\nవల్లనే చిరునాధుడు ధనాశను కూడా జయించ\nగలిగాడు. అలాంటి వ్యక్తిని పెళ్ళాడాలన్న\nనిర్ణయంతో చిరునాధుడు అక్కడికి రావడం\nవల్లే నీలాంబరికి శాప విమోచనమయింది.\nవ్యాపారమయమై పోతూన్న మానవ సంబం\nధాలలో అరుదుగా కనిపించే విశిష్ట వితరణ\nఅది. అలాంటి గొప్ప నిర్ణయం తీసుకోవడం\nవల్లే ప్రకాండుడతణ్ణి ఆనందంతో దీవిం\nచాడు,\" అన్నాడు.\nరాజుకు ఈ విధంగా మౌనభంగం కలగ\nగానే, బేతాళుడు శవంతో సహా మాయమై,\nతిరిగి చెట్టెక్కాడు.\n[ఆధారం : “వసుంధర” రచన]"
    },
    {
        "story_id": "2008_09_07",
        "chunk_id": "2008_09_07_01",
        "chunk_index": 1,
        "year": 2008,
        "month": 9,
        "source_path": "2008/చందమామ_2008_09.json",
        "title": "చందమామ కబుర్లు",
        "author": "చందమామ బృందం",
        "normalized_genre_code": "ARTICLE",
        "content_type": "ARTICLE",
        "keywords": [
            "అభినవ్ బింద్రా",
            "ఒలింపిక్స్",
            "ప్రపంచ రికార్డు",
            "కుక్కపిల్ల",
            "రక్తదానం"
        ],
        "language": "TELUGU",
        "text": "స్వర్ణపతకం సాధించిన అభినవ్ బింద్రా\n112 ఏళ్ళ ఒలింపిక్స్ చరిత్రలో మొట్టమొదటి సారిగా భారత\nదేశం వ్యక్తిగత స్వర్ణపతకాన్ని సాధించింది. ఈ ఘనత సాధించిన\nధీరుడు చండీఘడ్కు చెందిన ఇరవైఐదేళ్ళ అభినవ్ బింద్రా;\nపురుషుల 10 మీటర్ల ఎయిర్ రైఫిల్ విభాగంలో స్వర్ణపతకం\nసాధించి చరిత్ర సృష్టించాడు. తొలి సువర్ణ పతకం సాధించి\nభారతదేశ కీర్తిపతాకను ఎగురవేసిన అభినవ్ బింద్రాకు వందకోట్ల\nభారతీయ ప్రజానీకంతో కలిసి 'చందమామ' హృదయ పూర్వక\nఅభినందనలు తెలియజేస్తోంది.\nఅంతస్థులపైకి వెళ్ళడంలో రికార్డు\nఇటలీకి చెందిన మార్కో డీ గాస్పేరీ (3 0) ప్రపంచంలోకెల్లా\nఎత్తయిన భవనమైన టాయ్పైయ్ 101, ఆకాశ హర్శ్యం\n9 1 అంతస్థులను 11 నిమిషాల 39 సెకండ్లల్లో ఎక్కి కొత్త\nప్రపంచ రికార్డును సృష్టించాడు. ఇది 86 అంతస్థులతో\n1,5 7 6 మెట్లుగల ఎంపైర్ స్టేట్ బిల్డింగ్ కన్నా 400 మీ.\nఎక్కువ ఎత్తు ఉంటుంది. ఈ పోటీలో మరో ఎనభై మంది\nపాల్గొన్నారు. జర్మనీకి చెందిన థామస్ డోల్డ్ 11 నిమిషాల 56 సెకండ్లలో ఎక్కి ద్వితీయ\nస్థానంలో వచ్చారు. మహిళా పోటీదార్లలో యాండ్రియా మేయిర్ (28 - ఆస్ట్రియా) ఈ మెట్లను\n12 నిమిషాల 54 సెకండ్లలో ఎక్కి గెలుపును కైవసం చేసుకున్నారు.\nకుక్కపిల్లకు సత్కారం!\nశస్త్రచికిత్స సమయంలో ప్రాణాలు కాపాడడానికి అవసరమయ్యే\nరక్తం దానం చెయ్యడం గొప్ప మానవసేవగా భావించబడు\nతోంది. లర్చ్ అనే రెండేళ్ళ వయసు కుక్కపిల్ల అవసరమైన\nప్పుడు ఇతర కుక్కలకు ఉపయోగించడానికి ఇరవైసార్లు\nరక్తదానం చేసింది. అమెరికా మిచిగాన్కు చెందిన దాని యజమాని\nజోని మెల్విన్-ధియేడ్ తన పెంపుడు కుక్కపిల్ల ప్రతి నాలుగు వారాల\nకోసారి రక్తదానం చేస్తోందని చెబతున్నాడు. దాని రక్తం ఇంత వరకు కొన్ని డజన్ల కుక్కలకు ఉపయోగ\nపడి ఉన్నది. తొంభైకిలోల బరువున్న లర్చ్ నెలకు ఇంచుమించు తొంభైకిలోల ఆహారం తింటుంది.\nమిచిగాన్ చాప్టర్ ఆఫ్ ది అమెరికన్ రెడ్ క్రాస్ సంస్థ దాన్ని 'పెట్స్ బెస్ట్ ఫ్రెండ్' అవార్డ్తో సత్కరించింది."
    }
]